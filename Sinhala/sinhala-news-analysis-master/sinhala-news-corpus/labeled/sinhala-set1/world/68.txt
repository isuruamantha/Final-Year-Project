ඉතාලියේ රෝම අගනුවර කුණු ඔස්ට්‍රියාවට
කසල අර්බුදයකට මුහුණ පා සිටින ඉතාලියේ රෝම අගනුවර එක්රැස් වන කසල දුම්රිය මගින් ඔස්ට්‍රියාව වෙත යැවීමට පියවර ගෙන තිබේ.සතියකට දුම්රිය තුනක් ඔස්ට්‍රියාව බලා ධාවනය කෙරෙන අතර එක් දුම්රියකින් කසල ටොන් 700 ක් ඔස්ට්‍රියාවට යැවීමට නියමිතයි.ඔස්ට්‍රියාවේ බල ශක්ති සමාගමක් සමග ඇතිකර ගත් ගිවිසුමකට අනුව සිදු කරන මෙම වැඩපිළිවෙළ හරහා නිවාසවලට විදුලි බලය සැපයීම උදෙසා බලශක්තිය උත්පාදනය කෙරෙනු ඇති.නිසියාකාර කළමනාකරණයක් නොමැතිකමින් රෝමයේ අපද්‍රව්‍ය බැහැර කිරීම ඇතුළු අනෙකුත් පොදු සේවාවන් නිසියාකාරව සිදු නොවන බව වාර්තා වේ.  