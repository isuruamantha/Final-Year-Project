රුසියාවට එරෙහිව නව සම්බාධක පැනවීමට අමෙරිකානු සෙනෙට් මණ්ඩලයේ අනුමැතිය
රුසියාවට එරෙහිව නව සම්බාධක පැනවීම සඳහා අමෙරිකානු සෙනෙට් මණ්ඩලයේ අනුමැතිය හිමිව තිබේ.විදෙස් වාර්තාවන්හි දැක්වෙන්නේ, ධවල මන්දිරයේ විරෝධතා නොතකා රුසියාව, ඉරානය හා උතුරු කොරියාවට එරෙහිව නව සම්බාධක පැනවීමේ පනත සෙනෙට් සභාව විසින් සම්මත කර ඇති බව ය.එම පනත අමෙරිකානු නියෝජිත මන්ත්‍රී මණ්ඩලයේ අති විශාල බහුතරයකින් මෙම සතිය ආරම්භයේදී සම්මත කෙරිණි.ඒ අනුව නියෝජිත මන්ත්‍රී මණ්ඩලය සහ සෙනෙට් සභාවෙන් සම්මත වූ රුසියාවට එරෙහිව නව සම්බාධක පැනවීමේ පනත අනුමැතිය සඳහා ජනපති ඩොනල්ඩ් ට්‍රම්ප් වෙත ඉදිරිපත් කිරීමට නියමිත ය.ජනපතිවරයාගේ අනුමැතිය ලැබීමෙන් පසු එය නීතියක් බවට පත් වේ.එහෙත් අමෙරිකානු ජනපති ඩොනල්ඩ් ට්‍රම්ප් රුසියාව සමග වඩාත් සමීපව සබඳතා පවත්වන අතර දේශපාලන සහයෝගය නොතකා පනත නිශේධ කිරීමේ බලය ජනපතිවරයාට ඇති බව බී.බී.සී. ලෝක සේවය සඳහන් කළේ ය. 