තුර්කි රජය රාජ්‍ය සේවකයින් 4000ක් ගෙදර යවයි
තුර්කි රජය එරට රාජ්‍ය සේවකයින් 4000කට වැඩි පිරිසක් සේවයෙන් පහකර තිබේ.තුර්කි රජය උපුටා දක්වමින් විදෙස් මාධ්‍ය වාර්තා කරන්නේ, පසුගිය ජුලි මාසයේ ආණ්ඩු විරෝධී හමුදා කුමන්ත්‍රණයට උර දුන් බවට සැකකෙරෙන‍ රාජ්‍ය සේවකයින් මෙලෙස සේවයෙන් පහ කර ඇති බවයි.එලෙස සේවයෙන් පහ කෙරුණු පිරිස අතරට අධිකරණ අමාත්‍යංශ නිලධාරීහු 1000ක්, ඊට සමාන හමුදා නිලධාරීහු සංඛ්‍යාවක් සහ 100කට වැඩි ගුවන් හමුදා ගුවන් නියමුවෝ ද අයත් වෙති.ත්‍රස්ත සංවිධාන සමග සබඳතා පවත්වා ඇති බවට සහ එය ජාතික ආරක්ෂාවට තර්ජනයක් බවට සේවයෙන් පහ කෙරුණු එම නිලධාරීන්ට චෝදනා එල්ල වූහ.මේ අතර මේ වනවිට තුර්කි රජය එරට ඇතැම් රූපවාහිනි වැඩසහන් ප්‍රචාරය කිරීමට අත්හිටුවමින් තහනම් නියෝගයක් නිකුත් කර තිබේ.රූපවාහිනි වැඩසටහන් තහනම් කිරීමට පෙර තුර්කි නියෝජ්‍ය අග්‍රාමාත්‍යවරයා අනතුරු අඟවා සිටියේ, එරට සම්ප්‍රදායට සහ චාරිත්‍රවලට නොගැළපෙන වැඩසටහන් තහනම් කරන බව ය.මේ අතර පසුගිය සෙනසුරාදා විකිපීඩියා වෙබ් අඩවිය ද තුර්කිය තුළ අවහිර කිරීමට එරට බලධාරීහු පියවර ගත්හ.තුර්කියේ තොරතුරු සහ සන්නිවේදන තාක්ෂණ අධිකාරිය පවසන්නේ, පරිපාලනමය තීරණයක් බව ය.කෙසේ වෙතත් මෙම තීරණයට හේතු වූ කරුණු පිළිබඳ වැඩිදුර තොරුතුරු හෙළි කර නොමැත.තුර්කි මාධ්‍ය වාර්තා කරන්නේ, තුර්කිය තුළ ත්‍රස්තවාදී ක්‍රියාවන්ට සහය දැක්වෙන ආකාරයෙන් ඇතැම් අන්තර්ගතයන් එම වෙබ් අඩවියෙන් ඉවත් කරන ලෙසට එරට බලධාරීන් ඉල්ලීමක් කළ බවයි.එහෙත් වෙබ් අඩවියෙන් එයට සුබදායි පිළිතුරක් නොලැබී හේතුවෙන් පසුව තහනම ක්‍රියාත්මක කර තිබේ.එහෙත් විකිපීඩියා නිර්මාතෘ තුර්කිය තුළ සිය වෙබ් අඩවිය තහනම් කිරීමට ට්විටර් ඔස්සේ ප්‍රතිචාර දක්වමින් පවසා ඇත්තේ, තුර්කි ජනතාවගේ තොරතුරු සඳහා පිවිසීමේ මූලික මිනිස් අයිතිවාසිකම වෙනුවවෙන් තමා පෙනී සිටින බව ය.මේ අතර මේ වනවිට තුර්කිය තුළ Facebook මෙන්ම Twitter සමාජ ජාලා වෙබ් අඩවි ද අවහිර කර තිබේ.පසුගිය දා තුර්කි රජය කුමන්ත්‍රණයට සම්බන්ධ වූ 9000කට අධික පොලිස් නිලධාරීන්ගේ සේවය අත්හිට වූ අතර 1,000 ආසන්න පොලිස් නිලධාරීන් පිරිසක් අත්අඩංගුවට ගැනිණ.ඔවුන් අත්අඩංගුවට ගැනුණේ, අමෙරිකානු සම්භවයක් සහිත ෆෙතුල්ලාහ් ගුලන් සමග සබඳතා පවත්වා ඇති බව හෙළි වීමෙන් අනතුරුව ය.ජනාධිපති රීසෙප් තායිප් ඒඩගොන් රජය පෙරළීමේ අසාර්ථක හමුදා කුමන්ත්‍රණයේ නියමුවා ලෙස චෝදනා ලැබුවේ, ෆෙතුල්ලාහ් ගුලන් නමැති එම පූජකවරයා ය.තායිප් ඒඩගොන් සිය නිල කාලය වැඩි කර ගැනීම සඳහා අප්‍රේල් 16 වන දා ජනමත විචාරණයක් පැවැත් වූ අතර එහිදී ඒඩගොන්ට ජයග්‍රහණය හිමි වූයේ, සුළු ඡන්ද සංඛ්‍යවකිනි.මේ අතර ආණ්ඩුවට චෝදනා එල්ල වන්නේ, ඒඩගොන් ජනාධිපතිවරයා යටතේ රට ගතානුගතික තත්ත්වයකට ඇද වැටෙමින් තිබෙන බව යි.පසුගිය ජුලි මාසයේ තුර්කියේ හමුදා කුමන්ත්‍ර‍ණ ප්‍ර‍යත්නය හේතුවෙන් හටගත් ගැටම්වලින් පුද්ගලයින් 246 දෙනෙකුට ජීවිත අහිමි වූ අතර ඉන් තුවාල ලැබූ සංඛ්‍යාව 1000 කට අධික ය.තුර්කි ජනාධිපතිවරයා පසුව තුර්කිය තුළ මාස 3ක හදිසි තත්ත්වයක් ද ප්‍ර‍කාශයට පත් කළේ ය.තායිප් ඒඩගොන් සිය නිල කාලය වැඩි කර ගැනීම සඳහා අප්‍රේල් 16 වන දා ජනමත විචාරණයක් පැවැත් වූ අතර එහිදී ඒඩගොන්ට ජයග්‍රහණය හිමි වූයේ, සුළු ඡන්ද සංඛ්‍යවකිනි.මේ අතර ආණ්ඩුවට චෝදනා එල්ල වන්නේ, ඒඩගොන් ජනාධිපතිවරයා යටතේ රට ගතානුගතික තත්ත්වයකට ඇද වැටෙමින් තිබෙන බව යි.පසුගිය ජුලි මාසයේ තුර්කියේ හමුදා කුමන්ත්‍ර‍ණ ප්‍ර‍යත්නය හේතුවෙන් හටගත් ගැටම්වලින් පුද්ගලයින් 246 දෙනෙකුට ජීවිත අහිමි වූ අතර ඉන් තුවාල ලැබූ සංඛ්‍යාව 1000 කට අධික ය.තුර්කි ජනාධිපතිවරයා පසුව තුර්කිය තුළ මාස 3ක හදිසි තත්ත්වයක් ද ප්‍ර‍කාශයට පත් කළේ ය. 