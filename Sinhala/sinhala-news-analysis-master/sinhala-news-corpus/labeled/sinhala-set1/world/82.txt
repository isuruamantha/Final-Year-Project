නාය යාමකින් කොලොම්බියානු නගරයක් වැනසී යයි : 200කට වැඩි පිරිසක් පණ පිටින් වැළලෙති
කොලොම්බියාවේ සිදුවූ නාය යාමකින් පුද්ගලයින් 200කට වැඩි පිරිසක් ජීවිතක්ෂයට පත්ව තිබේ.විදෙස් වාර්තා සඳහන් කළේ, නාය යාමෙන් පුද්ගලයින් 200දෙනෙකු අතුරුදන්ව තවත් 400 දෙනෙකු පමණ තුවාල ලබා ඇති බවයි.ගලවා ගැනීමේ මෙහෙයුම් සඳහා කොළොම්බියාවේ නිරිත දිග ප්‍රදේශය ආශ්‍රිතව යොදවා ඇති හමුදා භටයින් සංඛයාව 1100කට ආසන්න ය.පැය ගණනක් පුරා ඇදැහැළුණු ධාරාණිපාත වැසි තත්ත්වය මෙම නායයෑම්වලට හේතුවු බව කොළොම්බියා ජනාධිපති මැනුවෙල් සැන්ටෝස් ප්‍රකාශ කළේ ය.පවතින තත්ත්වය හමුවේ මේ වනවිට කොළොම්බිවේ නිරිතදිග ප්‍රදේශයට හදිසි තත්ත්වයක් ප්‍රකාශයට පත් කර තිබේ.මේ අතර 2015 වසරේදී කොළොම්බියාවේ සිදු වූ නායයෑමකින් පුද්ගලයින් 80 දෙනෙකුට දිවි අහිමි වු අතර 1985 වසරේදී නායයෑම්වලින් එරට ජීවිත අහිමිවු සංඛයාව 20,000කි. 