ට්‍රම්ප්ගෙන් තව ත් පණ්ඩිත වැඩක්
අමෙරිකානු ජනාධිපති ඩොනල්ඩ් ට්‍රම්ප් ඉස්ලාමීය රාජ්‍යය සම්බන්ධයෙන් ඉතා බරපතල තොරතුරු මූලාශ්‍ර රැසක් රුසියානු විදේශ අමාත්‍යවරයාට සහ රුසියානු තානාපතිවරයාට හෙළිකර තිබේ.එරට නිලධාරීන් පවසන්නේ, පසුගිය සතියේ ධවල මන්දිරයේදී පැවති රැස්වීමකදී මෙම අනාවරණය කිරීම් ට්‍රම්ප් විසින් සිදු කර ඇති බව ය.ට්‍රම්ප් විසින් හෙළි කරනු ලැබූ අදාළ තොරතුරු අමෙරිකානු රජයෙන් පවා වසං කළ යුතු බව එරට නිලධාරීහු පවසති.ඉස්ලාමීය රාජ්‍යයන්ගේ අභ්‍යන්තර ක්‍රියාවලිය විනාශ කිරීම සඳහා මිත්‍ර රාජ්‍යයන්ගේ සහය ලබා ගැනීම ට්‍රම්ප්ගේ අරමුණ ය.ට්‍රම්ප්ගේ රැස්වීමෙන් අනතුරුව ධවල මන්දිර ජ්‍යෙෂ්ඨ නිලධාරීන් විසින් සිදුවන හානි අවම කිරීම සඳහා CIA සංවිධානය සහ එරට ජාතික ආරක්ෂණ ඒජන්සිය දැනුවත් කර ඇති බව විදෙස් මාධ්‍ය වාර්තා කරයි. 