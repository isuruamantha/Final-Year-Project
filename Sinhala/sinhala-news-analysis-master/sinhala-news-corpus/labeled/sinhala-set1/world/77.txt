සිරියාවට එල්ල වූ රසායනික අවි ප්‍රහාරයට පිළිතුරු ලෙස අමෙරිකාවෙන් මිසයිල ප්‍රහාර
සිරියාවේ ඉලක්ක වෙත අමෙරිකාව මිසයිල ප්‍රහාර එල්ල කර තිබේ.බී.බී.සී. ලෝක සේවය වාර්තා කළේ, අමෙරිකානු නාවික යාත්‍රාවක සිට සිරියානු ගුවන් හමුදා කඳවුරකට මෙම ප්‍රහාරය එල්ල කර ඇති බව ය.පෙන්ටගනය නිල වශයෙන් නිවේදනය කළේ, කෘෘස් මිසයිල 50ක් පමණ අදාළ ප්‍රදේශයට එල්ල කළ බව ය.පසුගියදා සිවිල් වැසියන් රැසකට මරු කැඳවමින් එල්ල වූ රසායනික අවි ප්‍රහාරයට ප්‍රතිචාර වශයෙන් මෙම මිසයිල ප්‍රහාරය එල්ල කළ බව අමෙරිකාව පවසයි.මේ අතර ප්‍රහාරයෙන් අනතුරුව අමෙරිකානු රාජ්‍ය ලේකම් රෙක්ස් ටිලර්සන් පැවසුවේ, සිරියාවේ අනාගතය සම්බන්ධයෙන් එරට ජනපති බෂාර් අල් අසාද්ට තවදුරටත් කාර්යයභාරයක් නොමැති බව ය.රෙක්ස් ටිලර්සන්ගේ එම ප්‍රකාශය සිරියාව සම්බන්ධයෙන් අමෙරිකානු නව පරිපාලනය ගෙන යන ප්‍රතිපත්තිය වෙනස් වී ඇති බවට වන ඉඟියක් යැයි විදෙස් වාර්තා සඳහන් කළේ ය. 