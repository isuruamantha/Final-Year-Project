බ්‍රිතාන්‍ය පාර්ලිමේන්තු සංකීර්ණය අසල ත්‍රස්ත ප්‍රහාරයෙන් 5 දෙනෙක් මරුට (PHOTOS)
බ්‍රිතාන්‍ය පාර්ලිමේන්තු සංකීර්ණයට යාබද වෙස්ට්මිනිස්ටර් පාලම අසල ඊයේ සිදුවූ ත්‍රස්ත ප්‍රහාරයෙන් මියගිය පුද්ගලයින් සංඛ්‍යාව 5ක් දක්වා ඉහළ ගොස් තිබේ.විදෙස් මාධ්‍ය වාර්තා කළේ, වෙඩි තැබීමෙන් තවත් 40කට අධික පිරිසක් තුවාල ලබා ඇති බවයි.බ්‍රිතාන්‍ය පාර්ලිමේන්තු සංකීර්ණය අසලදී ජනතාව අනතුරට පත්කරමින් වාහනයක් පදවාගෙන ආ පුද්ගලයකු පොලිස් නිලධාරියෙකුට තියුණු ආයුධයකින් පහර දී තිබේ.ත්‍රස්ත ප්‍රහාරයෙන් ජීවිතක්ෂයට පත්වූයේ, පාමර් නමැති පොලිස් නිලධාරියා ය.තියු‍‍‍ණු ආයුධයෙන් පහරදුන් සැකකරු ද පොලිස් වෙඩි ප්‍රහාරයෙන් ජීවිතක්ෂයට පත්විය.මියගිය අනෙක් තිදෙනා ජීවිතක්ෂයට පත්ව ඇත්තේ, ත්‍රස්ත සැකකරු අධික වේගයෙන් පදවාගෙන ආ වාහනයට යට වීමෙනි.මෙම සිදුවීම හේතුවෙන් බකිංහැම් මාලිගයේ ආරක්ෂාව ද තර කර තිබේ. ‍මේ අතර මෙට්‍රොපොලිටන් පොලීසිය සඳහන් කළේ, ප්‍රහාරය ජාත්‍යන්තර ත්‍රස්තවාදීන් පෙළඹවූ අයෙකු බවට සැක කෙරෙන බවයි.ප්‍රහාරයෙන් ජීවිතක්ෂයට පත්වූ පුද්ගලයින්ට ගෞ‍රව දැක්වීම සඳහා ඩවුනින් වීදියේ ධජ අඩකුඹු කර තැබීමට තීරණය කර තිබේ.මේ වන විටත් වෙස්මිනිස්ටර් පාලම අසල ප්‍රදේශය වසා දමා තිබේ.    