සිනහව අභිමුව රජසැප අත්හළ ජපන් කුමරිය….
 රජ පවුලේ වරප්‍රසාද පසෙක ලා මීට පස් වරකට පෙර සරසවි බිමේදී සිය පෙම්වතාට දුන් පොරොන්දුව ඉටු කරමින් ජපන් රජ පවුලේ මාකෝ කුමරිය සිය පෙම්වතා සමග විවාහ ගිවිස ගෙන තිබේ.විදෙස් මාධ්‍ය වාර්තා කරන්නේ, මෙම මතභේදාත්මක විවාහය සඳහා ජපාන අකිහිතෝ අධිරාජ්‍යයාගේ අවසරය හිමි වීමෙන් පසු ඔවුන් දෙදනො විවාහ ගිවිස ගෙන ඇති බවයි.කෙසේ වෙතත් සාමාන්‍ය පවුලක තරුණයෙකු වන කෙයි කොමුරෝ සමග විවාහ වීමෙන් පසු මාකෝ කුමරියට ජපන් රාජකීයත්වයෙන් හිමි වූ සියලු වරප්‍රසාද අහිමි වනු ඇති.ජපන් නීතිය අනුව එරට රජ පවුලේ කාන්තාවක සාමාන්‍ය පවුලක තරුණයෙකු සමග විවාහ වුවහොත් ඇයගේ රාජකීයත්වය අහිමි වුව ද රජ පෙළපතේ කුමරෙකු සාමන්‍ය පවුලක තරුණියක විවාහ කර ගැනීම රාජකීයත්වයට බාධාවක් නොවේ.සරසවි බිමේදී හමු වූ සිය පෙම්වතා පිළිබඳ අදහස් දක්වමින් මාකෝ (25) කුමරිය පවසා ඇත්තේ,   සිය පෙම්වතා වන කෙයි කොමුරෝගේ හිරු වන් සිනහවට තමා ආකර්ෂණය වූ බවයි.සිය විවාහයත් සමග තමාට හිමි ව තිබූ සියලු රජකීය වරප්‍රසාද අහිමි වුව ද රජ පවුලේ සාමාජිකාවක ලෙස මේ දක්වා තමා අධිරාජ්‍යට සේවය කළ බවත් රජ පවුලේ සාමාජිකාවක ලෙස සිය යුතුකම් නිසි ලෙස ඉටු කළ බව ද ඇය පවසා ඇත.1947 අනුප්‍රාප්තික නීතිය අනුව රජ කුමරියකට ජපන් අධිරාජ්‍යත්වයට පත් වීමට නොහැකි අතර ජපන් අධිරාජ්‍යත්වයට හිමිකම ඇත්තේ රජ කුමරෙකුට පමණි.මොකෝ කුමරියගේ අතගත් කෙයි කොමුරෝ (25) නීති ආයතනයක නීති නිලධාරියෙකු ලෙස සේවය කරන අතර ආචාර්යය උපාධිය හදාරමින් සිටින අතර මාකෝ මේ වනවිට කෞතුකාගාර පර්යේෂිකාවක ලෙස කටයුතු කරන්නී ය.මීට අවුරුදු 5කට ඉහතදී ඔවුන් දෙදෙනා හඳුනාගෙන ඇත්තේ, එකම විශ්වවිද්‍යාලයේ අධ්‍යාපනය හදාරමින් සිටියදී ය.ඔවුන් දෙදනොගේ විවාහ උත්සවය ලබන වසරේදී පැවැත්වෙන අතර විවාහයෙන් පසු මාකෝ කුමරියට බදු ගෙවීමට සිදු වන අතර ඡන්ද අයිතිය ද හිමි වේ.විවාහයෙන පසු ඔවුන් දෙදෙනාගේ දරුවන්ට හෝ රජ පවුලේ කිසිදු වරප්‍රසාදයක් හිමි නොවනු ඇති.83 හැවිරිදි අකිහිතෝ අධිරාජ්‍යා දැනට ජපන් රජ පෙළපතේ මුලසුන දරන අතර ජපන් රජ පරපුරේ දැනට සිටින එකම තරුණ කුමරා වන්නේ, මාකෝගේ සහෝදරයා වන 10 හැවිරිදි හිසහිතෝ කුමරා ය. 