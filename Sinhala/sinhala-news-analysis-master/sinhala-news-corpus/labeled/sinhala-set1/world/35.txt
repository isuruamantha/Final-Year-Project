UPDATE : පුද්ගලයින් 120ක් සමග අතුරුදන් වූ මියන්මාර් යානයේ සුන්බුන් සහ මළ සිරුර හමුවෙයි
පුද්ගලයින් 120 දෙනෙකු සමග අතුරුදන් වූ මියන්මාර් ගුවන් යානයේ සුන්බුන් කොටස් සහ මළ සිරුරු අන්දමන් මුහුද තිබී හමුවී තිබේ.මියන්මාර් හමුදා නිවේදනය කර ඇත්තේ, අන්දමන් මුහුදේ සෝදිසි මෙහෙයුම්වල නිරත කණ්ඩායම්වලට ගුවන් යානයේ සුන්බුන් සහ මගීන්ගේ මළ සිරුර හමු වී ඇති බවයි.අනතුර සිදුවන අවස්ථාවේ කාර්ය මණ්ඩල සාමාජිකයින් 14 ඇතුළු මගීන් 106 දෙනෙක් යානයේ ගමන් කරමින් සිටියහ.විදෙස් මාධ්‍යන්හි වැඩිදුරටත් සඳහන් වන්නේ, මගීන් 106 දෙනා අතර හමුදා සාමාජිකයින් සහ දරුවන් ඇතුළු ඔවුන්ගේ පවුල්වල සාමජිකයින් ද වූ බවයි.දකුණු මියන්මාරයේ මයික්  නගරයේ  සිට යන්ගොන්  වෙත පියාසර කරමින් තිබියදී යානය අනතුරට ලක් විය. UPDATE : පුද්ගලයින් 120ක් සමග මුහුදට කඩා වැටුණු ගුවන් යානයේ සුන්බුන් හමුවෙයිකාර්ය මණ්ඩල සාමාජිකයින් 14ක් ඇතුළු පුද්ගලයින් 106 දෙනෙකු රැගත් මියන්මාර හමුදා ගුවන් යානයේ සුන්බුන් අන්දමන් මුහුදෙන් සොයා ගෙන තිබේ.කාර්ය මණ්ඩල සාමාජිකයින් 14ක් ඇතුළු පුද්ගලයින් 106 දෙනෙකු රැගත් මියන්මාර හමුදා ගුවන් යානයක් අතුරුදන් වී තිබේ.  අතුරුදන් වූ යානය සොයා දැවැන්ත සෝදිසි මෙහෙයුමක් ආරම්භ කර තිබේ.මියන්මාර් හමුදාව උපුටා දක්වමින් විදෙස් මාධ්‍ය වාර්තා කර ඇත්තේ, ගුවන් යානය  දකුණු මියන්මාරයේ මයික් නගරයේ සිට යන්ගොන්  වෙත පියාසර කරමින් තිබූ බවයි.යානයේ සන්නිවේදන සබඳතා ඇනහිට ඇත්තේ, එරට වේලාවෙන් පස්වරු 1.35ට පමණ ය.  