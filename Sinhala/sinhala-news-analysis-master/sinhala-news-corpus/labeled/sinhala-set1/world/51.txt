‘එක් තීරයක් එක් මාවතක්’ – චීනයේ අදහස
චීන ජනාධිපති ෂි ජින් පිං මහතා චීනයේ බෙයිජිංහි ආරම්භ වුණු ‘එක් තීරයක් එක් මාවතක්’ ජාත්‍යන්තර සහයෝගිතා සමුළුවේ ආරම්භක උත්සවය අමතමින් අත්වැල් බැඳෙගන එක් තීරයක් එක් මාවතක් සංවර්ධනය ඉදිරියට ගෙන යන්නෙමු” යන තේමාවෙන් යුත් ‍‍දේශනයක් පැවැත්වීය.පැරණි සේද මාවත මානව ශිෂ්ටාචාරයේ වටිනා සම්පතක් බව ඔහු එහිදී පෙන්වා දුන්නේ ය.එම දේශනය මෙසේ ය.වසර දහස් ගණනාවක් පුරා පැවති සේද මාවත තුළ සාමකාමී සහයෝගිතාව, විවෘතභාවය, අන්‍යෝන්‍ය අවබෝධය හා පොදු ජයග්‍රහණය යන ජීවගුණය ගැබ් ව තිබුණා. චී‍නයේ ටං, සොං සහ යුවන් යන රජ සමයන්හි ගොඩබිම් හා මුහුදු සේද මාවත් දෙක ම වර්ධනය වුණා. එම කාලවකවානු තුළ චීන, ඉතාලි හා මොරොක්කෝ සංචාරකයන් එම ‍‍සේද මාවත් දෙකේ ඓතිහාසික සටහන් තැබුවා. ඔවුන් එම සටහන් තැබුවේ යුද අශ්වයන් හා අවිවලින් නොව, ඔටු වෙළෙඳ කණ්ඩායම් සහ සුහදත්වෙයන් බවත් ඔවුන් එම සටහන් තැබුවේ ශක්තිමත් යුද නෞකා හා කාලතුවක්කුවලින් නොව, සම්පත් පිරි වෙළෙඳ නෞකා හා මිත්‍රත්වෙයන් බවත් චීන ජනාධිපතිවරයා එම දේශනයේ සඳහන් කළා.ඉතිහාසයේ සහ සත්‍යයේ සිට බැලුවොත්, වර්තමාන මානව සමාජය දැවැන්ත ප්‍රතිසංස්කරණ හා සුවිසල් ප්‍රතිසැකසුම් වී තිබීම මෙන්ම අභියෝගයන් නිරන්තරයෙන් සිදු වීමේ යුගයක පවතින බව ෂි ජින් පිං මහතා පෙන්වා දුන්නා. ලෝක ආර්ථික වර්ධනයට නව එන්ජීම අවශ්‍යයි. එමෙන්ම අපි යහපත පොදුවේ බෙදා ගැනීමේ පදනම මත සමබර ලෙස සංවර්ධනය මෙහෙයවිය කළ යුතුයි. දුප්පත් පොහොසත් පරතරය අඩු කිරීමටත් වෑයම් කළ යුතුයි. මේ අතර ඇතැම් කලාපවල ගැටළු තත්වයන් උදා වී තිබෙනවා. ත්‍රස්තවාදය ව්‍යාප්ත වෙනවා.සාමය, සංවර්ධනය, පාලනය පිළිබඳව ඇති වී තිබෙන ප්‍රශ්න සමස්ත මානවයන්ගේ බැරෑරුම් අභියෝගයන් බවට පත් වී තිබෙනවා. ‘එක් තිරයක් එක් මාවතක්’ වැඩපිළිවෙළ ඉදිරිපත් කෙරුණේ මේ තත්වය යටතේ. එතැන් සිට ගත වූ වසර 4 තුළ 100කට වැඩි රටවල් සහ සංවිධාන එම වැඩපිළිවෙළට එක් ව සිටිනවා. එක්සත් ජාතීන්ගේ මහ මණ්ඩලය සහ එහි ආරක්ෂක මණ්ඩලය සිදු කළ වැදගත් යෝජනා ‘එක් තිරයක් එක් මාවතක්’ වැඩපිළිවෙළේ කරුණුවලට ඇතුළත් වීමත් විශේෂත්වයක්. අපි ‘එක් තිරයක් එක් මාවතක්’වැඩපිළිවෙළ සංකල්පයේ සිට ක්‍රියාවට නැංවීමත් සමගම, එය අභිලාෂයක සිට සත්‍යය බවට පත් වෙමින් පවතිනවා. එයින් ලද සරුසාර සංවර්ධන ප්‍රතිඵලය අපිට දක්නට ති‍බෙනවා.“එක් තීරයක් එක් මාවතක්” වැඩපිළිවෙළ සංවර්ධනය කිරීම, ඒ ඒ රටවල උපායමාර්ග සම්බන්ධ කොට ඉහළ ප්‍රමුඛත්වයන් අන්‍යෝන්‍ය සංපූරකත්වය ඉටු කිරීම බව චීන ජනාධිපති ෂි ජින් පිං මහතා පවසනවා.චීනය අදාළ රටවල් සමග සම්බන්ධීකරණය කර තිබෙන ප්‍රතිපත්තිවලට, රුසියාව ඉදිරිපත් කර ඇති යුරෝපා-ආසියා ආර්ථික සංධානය, ආසියන් සංගමය ඉදිරිපත් කර ඇති අන්තර් සබඳතා හා අන්තර් කාර්යය පිළිබඳ සංයුක්ත සැලැස්ම, කසක්ස්ථානය ඉදිරිපත් කර ඇති“දිප්තිමත් මාර්ගය”, තුර්කිය ඉදිරිපත් කර ඇති “මධ්‍යම කොරිඩෝව”, මොංගෝලියාව ඉදිරිපත් කර ඇති“සංවර්ධන මාර්ග මුලපිරුම”, වියට්නාමය ඉදිරිපත් කර ඇති “කොරිඩෝ දෙකක් සහ ආර්ථික රවුමක්”, බ්‍රීතාන්‍යය ඉදිරිපත් කර ඇති“බ්‍රීතාන්‍යයේ උතුරු ආර්ථික මධ්‍යස්ථානය”, පෝලන්තය ඉදිරිපත් කර ඇති“Amber මාර්ග මුලපිරුම”යනාදිය ඇතුළත් යැයි චීන ජනාධිපතිවරයා සදහන් කළා . චීනය 40කට වැඩි රටවල් හාජාත්‍යන්තර සංවිධාන සමග සහයෝගතා ගිවිසුම්වලට අත්සන් තබා තිබෙන අතර 30කට වැඩි රටවල් සමග රාමුගත බලශක්ති සම්පත් නිෂ්පාදන සහයෝගතා පවත්වා තිබෙනවා.“එක් තීරයක් එක් මාවතක්” ජාත්‍යන්තර සහයෝගතා සමුළුව පැවැත්වෙන කාලය තුළ චීනය සහයෝගතා ගිවිසුම් හා ක්‍රියාකාරි සැලැසුම් රැසකට අත්සන් තැබීමට අපේක්ෂා කෙරෙනවා. එමෙන්ම 60කට වැඩි රටවල් හා ජාත්‍යන්තර සංවිධාන සමග එක් ව“එක් තීරයක් එක් මාවතක්”පිළිබඳ වෙළඳ සබැදුම් සහයෝගතා ඉදිරියට ගෙන යෑමේ වැඩපිළිවෙළ පොදුවේ ඉදිරිපත් කිරීමට චීනය සූදානම් වෙනවා.මාර්ග සංවර්ධනයේ දියුණුවෙන් රටක පූර්ණ දියුණුවට මග පාදන බව චීන ජනාධිපති ෂි ජින් පිං මහතා පවසා තිබෙනවා. ඒ අනුව චීනය බොහෝ රටවල් සමග එක් ව මාර්ග සංවර්ධන හා වරාය සංවර්ධන ව්‍යාපෘති විශාල ප්‍රමාණයක් ක්‍රියාත්මක කර තිබෙනවා. ඒ අතරින් ප්‍රධාන වන්නේ ජකර්තා-බැන්දුන්ග් අධිවේග දුම්රිය මාර්ගය, චීන-ලාඕස දුම්රිය මාර්ගය,අඩ්ඩිස් අබාබා- ජිබුටි දුම්රිය මාර්ගය, හංගේරියා-සර්බියා දුම්රිය මාර්ගය, ග්වදාර් වාරය සහ පිරෙයස් වරාය යන ව්‍යාපෘති. මේ වන විට පරිපූර්ණ යටිතල පහසුකම් සංවර්ධන ජාලයක් හැඩ ගැසෙමින් පවතිනවා. චීන-පකිස්ථාන ආර්ථික කොරිඩෝව, චීන-මොංගෝලියා-රුසියා ආර්ථික කොරිඩෝව සහ නව ආසියා-යුරෝපා මහාද්වීප පාලම් ආර්ථික කොරිඩෝව එම ජාලයට ප්‍රමුඛත්වය ලබා දී තිබෙනවා. ගොඩබිම්, මුහුදු හා ගුවන් මාර්ග ද, තොරතුරු තාක්ෂණ මාර්ග ද අධිවේග මාර්ග ද පදනම් කරෙගන දුම්රිය, වරාය සහ නල මාර්ග සංවර්ධන ව්‍යාපෘති ක්‍රියාත්මක කිරීමට චීනය එම රටවල් සමග සහයෝගයෙන් කටයුතු කරමින් සිටිනවා.වෙළෙඳ හා ආයෝජන පහසුකරණය ඉදිරියට මෙහෙයවීමෙහි ද වාණිජ හා ව්‍යාපාර පරිසරය යහපත් කිරීමෙහි ද චීනය සහ ‘එක් තිරයක් එක් මාවතක්’ වැඩපිළිවෙළට එක් වන රටවල් නියැළී සිටින බව චීන ජනාධිපතිවරයා සඳහන් කළා. නිදසුනක් ලෙස ගත්තොත්, කසක්ස්ථානය ඇතුළු මධ්‍යම ආසියානු රටවල නිෂ්පාදන චීන වෙළෙඳපොලට ප්‍රවේශ වීමට ගත වන කාලය සියයට 90කින් අඩු වී තිබෙනවා. වසර 2014ත් වසර 2016ත් අතර කාලය තුළ චීනය හා ‘එක් තිරයක් එක් මාවතක්’ වැඩපිළිවෙළට අදාළ රටවල් සමග වෙළෙඳ වටිනාකම ඇ.ඩො. ට්‍රිලියන 3ක් ඉක්මවා ගොස් තිබෙනවා. එම රටවල්වලට සිදු කළ ආයෝජනය ඇ.ඩො. බිලියන 50කට අධිකයි.චීන ව්‍යාපාර රටවල් 20ක පමණ ආර්ථික වෙළෙඳ සහයෝගතා කලාප 56ක් ස්ථාපිත කර ති‍බෙනවා. මේ වන විට එම රටවලට එමගින් ලබා ඇති බදු ආදායම ඇ.ඩො. බිලියන 1.1ක්. රැකියා අවස්ථා එක් ලක්ෂ අසූ දහසක් ද ඒ සමගම බිහි වී තිබෙනවා. ආසියානු යටිතල පහසුකම් ආයෝජන බැංකුව ‘එක් තිරයක් එක් මාවතක්’ වැඩපිළිවෙළට එක් වන රටවල ව්‍යාපෘති 9ක් වෙනුවෙන් ඇ.ඩො. බිලියන 1.7ක ණය මුදල සපයා දී තිබෙන බව ද චීන ජනාධිපතිවරයා සඳහන් කළා . සේද මාවත අරමුදල සිදු කර ඇති ආයෝජනය ඇ.ඩො. බිලියන 4ක් පමණ වෙනවා. එම වැඩපිළිවෙළ යටතේ චීනය මධ්‍යම හා නැගෙනහිර යුරෝපා රටවල් සමග ‘16 ප්ලස් 1’ මුල්‍ය කොටස් පාලන සමාගම ස්ථාපිත කර ති‍බෙනවා.පැරණි සේද මාවත කිරි පැණියෙන් පිරි ස්ථානයක්. එහෙත් අද එම මාවත හා සම්බන්ධ බොහෝ ප්‍රදේශවල පවතින්නේ ගැටුම් හා අර්බූද. එබැවින් “එක් තිරයක් එක් මාවතක්”සාම මාවතක් බවට පත් කිරීමට චීනය කැමති බව චීන ජනාධිපති ෂි ජින් පිං මහතා පවසනවා. ඒ අනුව, සහයෝගතා හා පොදු ජයග්‍රහණය කේන්ද්‍රගත නව ආකාරයේ ජාත්‍යන්තර සම්බධතා සහ සංවාදය මත පදනම් වන නොබැඳි හවුල්කාරී සම්බන්ධතා ගොඩ නැගීමට චීනය අපේක්ෂා කරනවා. එමෙන් ම “එක් තිරයක් එක් මාවතක්”සමෘද්ධිමත් මාවතක් බවට පත් කළ යුතු බව ෂි ජින් පිං මහතා කියා සිටිනවා. එක් තිරයක් එක් මාවතක් රටවල සැඟවුණු සංවර්ධන හැකියාවන් වඩාත් වර්ධනය කිරීමටත් එම රටවල් සමග ඇති කර්මාන්ත සහයෝගතා වඩාත් පුළුල් කිරීමටත් තිරසර හා අවදානම් පාලනය කළ හැකි මූල්‍ය සහතික පද්ධතියක් ස්ථාපිත කිරීමටත් මූල්‍ය සේවා ජාල පූර්ණ කිරීමටත් චීනය කටයුතු කරනවා. එමෙන් ම ගොඩබිම්, මුහුදු ,ගුවන් හා අන්තර්ජාල මාර්ග ඔස්සේ එක් තිරයක් එක් මාවතක් රටවල් යා කරමින් ගෝලීය හා කලාපීය ප්‍රවාහන, ගමනාගමන , බලශක්ති හා භාණ්ඩ සංසරණ ජාල ඉදි කිරීමට ද චීනය බලාපොරොත්තු වෙනවා.“එක් තීරයක් එක් මාවතක්” විවෘතභා‍වයෙන් යුත් මාවතක් බවට පත් කළ යුතු බව චීන ජනාධිපති ෂි ජින් පිං මහතා අවධාරණය කළා. ඒ අනුව විවෘතභාවය පදනම් කරගෙන සහයෝගතා වේදිකාවක් ස්ථාපිත කෙරෙනවා. විවෘතභාවයෙන් යුත් ලෝක ආර්ථිකය ආරක්ෂා කිරීම හා සංවර්ධනය කිරීමටත් ගෝලීය ආර්ථික කළමනාකරණයට එක් වෙමින් බහුපාර්ශවික වෙළෙඳ ක්‍රමය ආරක්ෂාවට සහ වෙළෙඳ හා ආයෝජන නිදහස්කරණය හා පහසුකරණයට සහය දීමටත් චීනය කැමැත්ත දක්වනවා.“එක් තීරයක් එක් මාවතක්” නිර්මාණශීලි මාවතක් බවට පත් කළ යුතු බව චීන ජනාධිපතිවරයා පෙන්වා දුන්නා. ඩිජිටල් ආර්ථික, කෘත්‍රිම බුද්ධිය, නැනෝ තාක්ෂණය සහ ක්වොන්ටම් පරිගණකය යනාදි නව විද්‍යා තාක්ෂණ ක්ෂේත්‍රයන්හි චීනය එක් තිරයක් එක් මාවතක් රටවල් සමග සහයෝගතා ශක්තිමත් කරනවා. 21වැනි සියවසේ ඩිජිටල් සේද මාවත කිරීමට චීනය වළා පරිගණකය, බුද්ධිමත් නාගරික සංවර්ධනය වැනි තාක්ෂණ සංවර්ධන ඉදිරියට ගෙන යනවා. එමෙන් ම අන්තර්ජාලය ඔස්සේ විවිධ රටවල තරුණයන් වෙනුවෙන් රැකියා අවස්ථා පුළුල් කිරීමටද චීනය අපේක්ෂා කරනවා.“එක් තීරයක් එක් මාවතක්” ශිෂ්ට සම්පන්න මාවතක් බවට පත් කළ යුතු බව චීන ජනාධිපතිවරයා පවසා තිබෙනවා. ඒ සඳහා චීනය විවිධ මට්ටමේ පුද්ගල හුවමාරු හා සහයෝගතා ක්‍රම සකස් කරමින් චීනයට පැමිණෙන විදේශ සිසුන් බඳවාගැනීමට හා විදේශයන්ට චීන සිසුන් යැවීමට වඩාත් පුළුල් අවකාශ සලසා දෙමින් ඓතිහාසික හා සංස්කෘතික උරුම ආරක්ෂා කිරීමට කටයුතු කරනවා. එමෙන් ම චීනය ජාත්‍යන්තර මට්ටමේ දූෂණ මර්දන සහයෝගතා ද ශක්තිමත් කරමින් “එක් තිරයක් එක් මාවතක්”පවිත්‍ර මාවතක් බවට පත් කරනු ඇත.සාමකාමී සහ-පැවැත්ම පිළිබඳ පංච ශීලය පදනම් කොට ගෙන “එක් තීරයක් එක් මාවතක්” සංවර්ධනයට එක් වන රටවල් සමග මිත්‍ර සහයෝගතා පැවැත්වීමට චීනය කැමති බව ෂි ජින් පිං මහතා පෙන්වා දුන්නා. එමෙන්ම ලෝකයේ විවිධ රටවලට සංවර්ධන අත්දැකීම් බෙදා දීමට කැමති චීනය වෙනත් රටක අභ්‍යන්තර කටයුතුවලට මැදිහත් නොවන අතර චීන සමාජයීය ක්‍රම හා සංවර්ධන ආකෘති බලහත්කාරයෙන් වෙනත් රටක් වෙත පැටවීමට අකමැති බව ෂි ජින් පිං මහතා අවධාරණය කළා. සුසන්ගත සහ-පැවැතුම් පවුලක් ගොඩනැගීම චීනයේ බලාපොරොත්තුව වන බව ඔහු පැවසුවා.මේ වන විට චීනය රටවල් රැසක් සමග “එක් තීරයක් එක් මාවතක්”ප්‍රායෝගික සහයෝගතා ගිවිසුම්වලට එළඹ තිබෙන බව ෂි ජින් පිං මහතා පැවසුවා.ගමනාගමය හා ප්‍රවාහනය, යටිතල පහසුකම්, බලශක්ති සම්පත් යනාදි දෘඩාංග අන්තර් සම්බන්ධ ව්‍යාපෘති, සංනිවේදනය, රේගු, රෝග වැළැක්වීම හා පරීක්ෂණ යනාදි මෘදුකාංග අන්තර් සම්බන්ධ ව්‍යාපෘති, සහ ආර්ථික හා වෙළඳාම, කර්මාන්තය, විද්‍යුත් වාණිජ්‍යය, සාගර හා හරිත ආර්ථිකය යනාදි විවිධ ක්ෂේත්‍රවල සහයෝගතා සැලැසුම් හා සවිස්තර ව්‍යාපෘති එම ගිවිසුම්වලට ඇතුළත් වෙනවා. අදාළ රටවල් සමග චීන-යුරෝපා දුම්රිය මාර්ග සහයෝගතා ගැඹුරු ලෙස සංවර්ධනය කිරීම පිළිබඳ ගිවිසුම්වලට අත්සන් තබා එම ව්‍යාපෘති හැකි ඉක්මනින් ආරම්භ කොට ප්‍රතිලාභ ලබා ගැනීමට චීනය සූදානම් වන බව ද ෂි ජින් පිං මහතා තවදුරටත් පැවසුවා.“එක් තීරයක් එක් මාවතක්”සංවර්ධනයට මූල්‍ය අනුබල වැඩි කිරීමට චීනය අපේක්ෂා කරන බව ෂි ජින් පිං මහතා පෙන්වා දුන්නා. සේද මාවත අරමුදලට යුවාන් බිලියන 100ක් වෙන් කරමින් චීන මූල්‍ය ආයතනයන්ට විදේශ රටවල මූල්‍ය කටයුතු ආරම්භ කිරීම දිරිමත් කිරීම සඳහා එම ආයතනවලට යුඇන් බිලියන 300ක් වෙන් කිරීමට චීනය තීරණය කර තිබෙනවා. “එක් තීරයක් එක් මාවතක්”පිළිබඳ යටිතල පහසුකම් සංවර්ධනය, බලශක්ති සම්පත් නිෂ්පාදන හා මූල්‍ය සහයෝගතාවලට අනුබල දීම සඳහා, චීන ජාතික සංවර්ධන බැංකුව සහ ආනයන හා අපනයන බැංකුව වෙන් වෙන් ව විශේෂ ණය මුදල් යුඇන් බිලියන 250ක් හා යුඇන් බිලියන 130ක් වෙන් කරනු ඇත. මෙම සහයෝගතා සමුළුව පැවැත්වෙන කාලය තුළ 30කට වැඩි රටවල් සමග ආර්ථික හා වෙළඳ සහයෝගතා ගිවිසුම්වලට අත්සන් තබා අදාළ රටවල් සමග නිදහස් වෙළඳ ගිවිසුම් පිළිබඳව සාකච්ඡා කිරීමට චීනය අපේක්ෂා කරන බව ෂි ජින් පිං මහතා සඳහන් කළා. එමෙන්ම චීනය 2018 වසරේ සිට චීන ජාත්‍යන්තර ආනයන ප්‍රදර්ශනය පවත්වනු ඇතැයි ද ඔහු ප්‍රකාශ කළා.චීනය ‘එක් තීරයක් එක් මාවතක්’ වැඩපිළිවෙළේ විවිධ රටවල් සමග නිර්මාණශීලිත්වය පිළිබඳ සහයෝගතා පුළුල් කිරීමට කැමැත්තෙන් සිටින බව ෂි ජින් පිං ජනාධිපතිවරයා ප්‍රකාශ කළා. ‘එක් තිරයක් එක් මාවතක්’ වැඩපිළිවෙළේ විද්‍යා තාක්ෂණික නිපැයුම් මෙහෙයුම් සැළැස්මක් ක්‍රියාත්මක කිරීමට පියවර ගෙන තියෙනවා. විද්‍යා තාක්ෂණය පිළිබඳ මානව හුවමාරුවන් කෙරෙහි අවධානය යොමු කරන චීනය ඉදිරි වසර 5 තුළ තරුණ විද්‍යාඥයන් 2500කට පමණ චීනයට පැමිණීමට ආරාධනා කොට ඔවුන්ට කෙටිකාලීන විද්‍යා පර්යේෂණ මෙහෙයුම්වල නියුක්ත වීමේ අවස්ථා ලබා දීමට සැළැස්ම් කර තිබෙනවා. විද්‍යා තාක්ෂණිකයන් සහ අදාල පරිපාලන සේවකයන් 5000ක් පමණ වෙනුවෙන් පුහුණු අවස්ථා සැලසීමට ද චීනය සූදානම් වෙනවා. ඉදිරි වසර 3 තුළ ‘එක් තිරයක් එක් මාවතක්’ වැඩපිළිවෙළට අදාළ සංවර්ධනය වෙමින් පවතින රටවල් හා ජගත් සංවිධාන සඳහා චීන යුවාන් බිලියන 60ක මුල්‍යාධාර ලබා දීමට ද එම රටවල් සඳහා චීන යුවාන් බිලියන 2ක හදිසි ආහාර ආධාර ලබා දීමට ද සැලසුම් කෙරෙනවා. දකුණු දකුණු සහයෝගතා ආධාර අරමුදල වෙනුවෙන් ඇ.ඩො. බිලියනයක ආයෝජනය වෙන් කිරීමට සැළසුම් කෙරෙනවා. ‘එක් තිරයක් එක් මාවතක්’ වැඩපිළිවෙළට අදාළ රටවලට සුභ සෙත සලසන සහයෝගිතා ව්‍යාපෘතීන් සඳහා ජගත් සංවිධාන සඳහා ඇ.ඩො. බිලියනයක අනුබල අරමුදලක් ලබා දීමට ද කටයුතු කරනවා.‘එක් තීරයක් එක් මාවතක්’ජාත්‍යන්තර සහයෝගතා සමුළුව පිළිබඳ පාශ්චාත් සම්බන්ධීකරණ ක්‍රමයක් මෙන්ම, මුල්‍ය වර්ධන පර්යේෂණ මධ්‍යස්ථානයක්, ‘එක් තිරයක් එක් මාවතක්’සංවර්ධන ප්‍රවර්ධන මධ්‍යස්ථානයක් ස්ථාපිත කිරීමට චීනයපියවර ගැනීමට සූදානම් වෙනවා. බහුපාර්ශ්වික සංවර්ධන බැංකු සමග බහුපාර්ශ්වික සංවර්ධන මුදල් එක්රැස් කිරීමේ සහයෝගිතා මධ්‍යස්ථානයක් මෙන්ම ජාත්‍යන්තර මූල්‍ය අරමුදල සමග හැකියා සංවර්ධන මධ්‍යස්ථානයක් ආරම්භ කිරීමට චීනය බලාපොරොත්තු වෙනවා. 