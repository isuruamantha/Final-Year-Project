BREAKING : මාලදිවයින් හමුදාව එරට පාර්ලිමේන්තුව වටලයි
මාලදිවයින් ජනාධිපති අබ්දුල් යාමින්ගේ නියෝගයක් මත එරට හමුදාව පාර්ලිමේන්තුව වටලා තිබේ.මාලදිවයින් විපක්ෂය උපුටා දක්වමින් විසේ මාධ්‍ය වාර්තා කර ඇත්තේ, කථානායකවරයාට එරෙහි දෝෂාභියෝගය ඡන්ද විමසීමක් පැවැත්වීම වැළැක්වීමේ අරමුණින් ජනාධිපතිවරයා පාර්ලිමේන්තුව වටලන ලෙස හමුදාවට නියෝග කර ඇති බවයි.මාලදිවයිනේ ජනාධිපති යාමීන් අබ්දුල් ගයූම්ගේ නියෝග මත පාර්ලිමේන්තුවේ දොරටු වසා දමා මන්ත්‍රීවරුන් පාර්ලිමේන්තු භූමියට පිවිසිමෙන් වැළැක්වීමට හමුදාව පියවර ගත් බව එරට විපක්ෂය වන මාලදිවයින් ඩිමොක්‍රැටික් පක්ෂය සඳහන් කර තිබේ.මාලදිවයින් ජනාධිපතිවරයාගේ මෙම ක්‍රියාව නීති විරෝධි සහ ව්‍යවස්ථාවට පටහැනි දෙයක් බව විපක්ෂය ප්‍රකාශයක් නිකුත් කරමින් කියා සිටියේ ය.කෙසේ වෙතත් මාලදිවයින් රජය මේ සම්බන්ධයෙන් මෙතෙක් කිසිදු ප්‍රකාශයක් නිකුත් කර නොමැත.මාලදිවයින් පාර්ලිමේන්තු කථානායක අබ්දුල්ලා මසීෂ් මොහොමඩ් ට එරෙහි විශ්වාස භංග යෝජනාවේ ඡන්ද විමසීම අද පැවැත්වීමට නියමිතව තිබේ. 