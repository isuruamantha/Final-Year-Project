“හටෝ” සුළි කුණාටුව චීනයට කඩා වදී
හටෝ සුළි කුණාටුවෙන් දකුණු චීනයේ ගුවැංඩොං පළාතට ද බලපෑම් එලල් වී තිබේ.10වන කාණ්ඩයේ ප්‍රබල සුළි කුණාටුවක් ලෙස නම් කළ හටෝ සුළි කුණාටුව චීනයේ ගුවැංඩොං පළාතෙහි දකුණු වෙරළ තීරයට කඩා වැදී ඇත.හටෝ මෙම වසරේ වාර්තා වූ 13වන සුළි කුණාටුව ලෙස සැලකෙන අතර සුළි කුණාටුවේ බලපෑමෙන් කලාපය තුළ ධාරානිපාත වැසි තත්ත්වයක් ද ඇති විය.හටෝ සුළි කුණාටුවෙන් බලපෑම් එල්ල වූ දරුණුතම නගර ලෙස ගුවැංඩොං පළාතෙහි ෂූහයි සහ සොන්ෂාන් යන නගර වාර්තා වේ.සුළි කුණාටුවේ බලපෑමෙන් චීනයේ මාර්ග පද්ධතියට ද දැඩි බලපෑම් එල්ල විය.හටෝ කුණාටුව ඊයේ හොංකොං වෙත කඩාවැදුණු අතර එමගින් ජන ජීවිතය අඩාල වී තිබේ.හටෝ සුළි කුණාටුව හේතුවෙන් මේ වන විට අහිමිවී ඇති ජීවිත සංඛ්‍යාව 10 ක් බව වාර්තා වේ. 