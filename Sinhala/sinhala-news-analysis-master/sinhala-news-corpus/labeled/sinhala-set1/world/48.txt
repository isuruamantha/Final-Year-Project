හිතුවක්කාර උ. කොරියාව හමුවේ ලෝක බලවත්හු තිගැස්සෙති
උතුරු කොරියාව පසුගිය දා සිදුකළ මිසයිල අත්හදා බැලීම එක්සත් ජාතීන්ගේ ආරක්ෂක මණ්ඩලය හෙළා දැක තිබේ.විදෙස් මාධ්‍ය වාර්තා කරන්නේ, ආරක්ෂක මණ්ඩලයේ සාමාජික රටවල් 15 ඒකමතිකව උතුරු කොරියාවේ නවතම මිසයිල අත්හදා බැලීම හෙළා දැක ඇති බවයි.මේ අතර උතුරු කොරියාවට නව සම්බාධක පැනවීමට ද එම මණ්ඩය තීරණය කර තිබේ.හිතුවක්කාරී ක්‍රියා වහා ම නතර කරන ලෙස අවධාරණය කර ඇති ආරක්ෂක මණ්ඩලය උතුරු කොරියාවට නව සම්බාධක පනවන බවටයි.මේ අතර මෙම මිසයිල අත්හදා බැලීම සම්බන්ධයෙන් එක්සත් ජාතීන්ගේ අමෙරිකානු තානාපතිනි නිකී හේලි උතුරු කොරියානු නායක කිම් ජොන් උන් දැඩි ලෙස චෝදනා කර සිටීඇය පවසන්නේ, ඔහු මානසික පීඩනය නිසා හටගත් උන්මාදයකින් කටයුතු කරන බවක් පෙන්නුම් කරන බවයි.දකුණු කොරියානු නව ජනාධිපතිවරයා පත් වී දින කිහිපයක් ඇතුළත සිදු කළ මෙම මිසයිල අත්හදා බැලීම උතුරු කොරියාව දකුණු කොරියානු නව ජනපතිට දුන් පණිවුඩයක් දැයි, ඇය වැඩි දුරටත් ප්‍රශ්න කර සිටින්නී ය.මෙවැනි ත්ත්ත්වයක් යටතේ අමෙරිකාව තවදුරටත් උතුරු කොරියාව සම්බන්ධනේ දැඩි ස්ථාවරයක පසුවන බව ඇය පවසයි.මේ අතර දකුණු කොරියානු නව ජනාධිපති මූන් ජේ- ඉන් ජනාධිපති ධුරයේ දිවුරුම් දෙමින් පැවසුවේ, උතුරු කොරියාව සමග පළුඳු වී තිබෙන සබඳතා යළි ගොඩ නංවා ගැනීමට සූදානමකින් පසු වන බවයි.මේ අතර උතුරු කොරියානු නායකයා සමග ගෞරවාන්විත හමුවකට සූදානම් කී අමෙරිකානු ජනාධිපති ඩොනල්ඩ් ට්‍රම්ප් උතුරු කොරියාවේ මෙම ක්‍රියාවෙන් පසු නියෝග කර ඇත්තේ, උතුරු කොරියාවට එරෙහි සම්බාධක තවදුරටත් දැඩි කරන ලෙසයි.මේ අතර උතුරු කොරියාව පැවසුවේ, ඊයේ අත්හදා බැලූ මිසයිල අත්හදා බැලීම සඳහා නවතම වර්ගයේ විශාල ප්‍රමාණයේ න්‍යෂ්ටික අවියක් ගෙන යා හැකි සංවර්ධිත රොකට්ටුවක් භාවිත කළ බවයි.කිලෝ මීටර් 2,000ක් පමණ ඉහළ අහසට ගොස් කිලෝමීටර් 700ක පමණ දුරකට ගමන් කිරීමෙන් පසුමිසයිලය ජපාන මුහුදේ බටහිර කොටසට පතිත වී ඇති බව විදෙස් මාධ්‍ය වාර්තා කළේ ය.කෙසේ වෙතත් දකුණු කොරියාව පවසන්නේ, උතුරු කොරියාව පවසන ආකාරයට එය පෙර මිසයිලවලට වඩා වර්ධනය කරන ලද එක්ක ද යන්න නිසැකව ම තහවුරු කළ නොහැකි බවයි.න්‍යෂ්ටික ක්‍රියාකාරකම් හේතුවෙන් එක්සත් ජාතීන්ගේ සංවිධානය 2006 වසරේදී අංශ 6ක් සම්බන්ධයෙන් උතුරු කොරියාවට එරෙහිව සම්බාධක පැනවීය. 