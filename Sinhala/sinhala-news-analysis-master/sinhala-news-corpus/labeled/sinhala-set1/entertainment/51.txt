සල්මන් ඛාන් නිදහස්
තම මෝටර් රථයෙන් පදික වේදිකාවේ පුද්ගලයෙකු ඝාතනය කොට තව ත් සිව් දෙනෙකුට තුවාල සිදුකර පලා යාමේ සිද්ධියට සුපිරි බොලිවුඩ් නළු සල්මන් ඛාන් වරදකරු නොවන බව මුම්බායි මහාධිකරණය අද තීන්දු කළේය.පහළ අධිකරණයක් දුන් තීන්දුවට එරෙහිව යමින් මුම්බායි මහාධිකරණය අද නියෝග කළේ, සල්මන් ඛාන් ට එරෙහි සියලු චෝදනා අත්හිටුවන ලෙස ය.ඔහුගේ විදේශ ගමන් බලපත්‍රය යළි ලබාදෙන ලෙස ද මහාධිකරණය පොලීසියට නියෝග කළේය.තීන්දුව ප්‍රකාශයට පත් කරමින් මහාධිකරණය පැවසුවේ අධිකරණයට ලබාදුන් සාක්ෂි මත එම චෝදනාවන් ට සල්මන් ඛාන් වරදකරු නොවයන බව ය.2002 වසරේදී තම මෝටර් රථයෙන් පදික වේදිකාවේ පුද්ගලයෙකු ඝාතනය කොට තව ත් සිව් දෙනෙකුට තුවාල සිදුකර පලා යාමේ සිද්ධිය සම්බන්ධයෙන් ඉන්දියාවේ පහළ අධිකරණයක් සල්මන් ඛාන්ට වසර 5 ක සිර දඬුවමක් නියම කර තිබුණි.ඉන්දීය මාධ්‍ය අනාවරණ කළේ, සල්මන් ඛාන් බීමත්ව සිටි බවට වන සාක්ෂි තහවුරු කිරීමට ද පැමිණි පාර්ශවය අසමත් වූ බව ය. 