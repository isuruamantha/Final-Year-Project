BREAKING: යාචකයෙකු රියට යට කළ වරදට සුපිරි නළු සල්මන් ඛාන් සිපිරි ගෙට
2002 වසරේදී පදික වේදිකාවක නිදා සිටි පුද්ගලයින් 5 දෙනෙකු යට කරමින් රිය පැදවීම හේතුවෙන් මරණයක් සිදු වීමේ චෝදනාව සම්බන්ධයෙන් වරදකරු වූ බොලිවුඩ් සුපිරි නළු සල්මන් ඛාන්ට වසර 5ක සිර දඬුවමක් නියම කර තිබේ.මුම්බායි අධිකරණයකදී එම දඬුවම ප්‍රකාශයට පත් කරන ලද්දේ, මීට සුළු මොහොතකට පෙර ය.2002 වර්ෂයේදී බීමත්ව රිය පදවමින් මාරක අනතුරක් සිදු කර පලා යෑම සම්බන්ධයෙන් සල්මන් ඛාන්ට එරෙහිව චෝදනා කිහිපයක් එල්ල වී තිබිණි.සල්මන් ඛාන්ගේ නීතීඥයින් පවසන්නේ, මේ සම්බන්ධයෙන් අභියාචනයක් ගොනු කිරීමට අපේක්ෂා කරන බව ය.පසුගිය ජනාධිපතිවරණය සමයේදී සල්මන් ඛාන්, මහින්ද රාජපක්ෂ මහතාට සහය පළ කිරීම සඳහා ශ්‍රී ලංකාවට ද පැමිණියේ ය. 