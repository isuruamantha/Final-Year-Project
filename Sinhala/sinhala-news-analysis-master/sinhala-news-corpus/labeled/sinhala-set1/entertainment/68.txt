ජනප්‍රිය නළු ජොනී ඩෙප්ගේ නිළි බිරිඳ බල්ලෙක් නිසා හිරේ යන ලකුණු
චිත්‍රපට නළු ජොනී ඩෙප්ගේ (52) බිරිඳ ජනප්‍රිය නිළි ඇම්බර් හර්ඩ් ඔස්ට්‍රේලියාවේදී වසර 10කට වැඩි සිර දඬුවමක් සහ ඩොලර් 88,000 ක දඩයක් ගෙවීමට සිදුවන තත්ත්වයකට මුහුණ දී සිටී.විදෙස් මාධ්‍ය වාර්තා කර ඇත්තේ, සිය නිවසේ සුරතලයට ඇති කරන සුනඛයින් දෙදෙනා නිසා ඇයට මෙවැනි ඉරණමකට මුහුණ දීමට සිදුව ඇති බව ය.ඇම්බර් හර්ඩ් පසුගිය මැයි මාසයේදී ඇගේ සැමියා වන චිත්‍රපට නළු ජොනී ඩෙප් සමග ඔවුන්ගේ පෞද්ගලික ගුවන් යානයෙන් නීති විරෝධී ඔස්ට්‍රේලියාවට අදාළ සුනඛයන් දෙදෙනා රැගෙන ගොස් තිබිණ.ඔස්ට්‍රේලියාව ආගමන විගමන නීති ඉතා තදින් ක්‍රියාත්මක කරන රටක් වන අතර මෙවැනි සතත්ත්වයින් නිසි අවසරයකින් තොරව ගුවන් මගින් ඕස්ට්‍රේලියාවට රැගෙන ඒම ද එරට නීතියට පටහැනි ක්‍රියාවකි.29 හැවිරිදි ඇම්බර් හර්ඩ්ට සැප්තැම්බර් 7 වන දා ක්වීන්ස්ලන්ඩ් අධිකරණය හමුවේ පෙනී සිටින ලෙස මෝසමක් මගින් දැනුම් දී ඇති අතර ඇයට එරෙහිව චෝදනා 2ක් එල්ල වී තිබේ.නීති විරෝධීව සුරතල් සතුන් ඔස්ට්‍රේලියාවට ගෙන ඒම ඉන් එක් චෝදනාවක් වන අතර එකී චෝදනාවට ඇය වරදකාරිය වුවහොත් ඇයට වසර 10ක සිර දඬුවමක් මෙන් ම ඔස්ට්‍රේලියානු ඩොලර් 75,000ක දඩයක් ගෙවීමට සිදුවනු ඇති.සුනඛයන්ට අදාළව ඇම්බර් හර්ඩ් ව්‍යාජ ලියකියවිලි ඉදිරිපත් කර තිබීම ඇයට එල්ල වී ඇති අනෙක් චෝදනාව ය.එකී චෝදනාව ඔප්පු වුවහොත් ඇයට එක් අවුරුදු සිර දඬුවමක් ද ඩෝලර් 7,500ක දඩයක් ද නියම වේ.ජොනී ඩෙප් සහ ඔහුගේ බිරිඳට ඔවුන්ගේ සුනඛයින් පැය 72ක් ඇතුළත යළි ඔස්ට්‍රේලියාවෙන් පිට මං කරන ලෙස බලධාරීන් දැනුම් දී තිබිණ.පැය 72ක් ඇතුළත එම සත්ත්වයින් රටින් පිට නොකළේ නම්, ඔස්ට්‍රේලියානු නීතිය අනුව එම සත්ත්වයින්ට මරණය හිමි වනු ඇති.ඔස්ට්‍රේලියානු නීතිය අනුව සියලු පුද්ගලයින් නීතිය ඉදිරියේ එක වන අතර ප්‍රසිද්ධිය හෝ ප්‍රභූ තත්ත්වයන් මත නීතිය ඉදිරියේ කිසිවෙකුට විශේෂ වරප්‍රසාද හිමි නොවේ.මොවුන් දෙදෙනා අමෙරිකාවේ සිට පසුගිය මාසයේ ඔස්ට්‍රේලියාවට ගොස් තිබුණේ, චිත්‍රපට රූගත කිරීමකට සහභාගී වීම සඳහා ය. 