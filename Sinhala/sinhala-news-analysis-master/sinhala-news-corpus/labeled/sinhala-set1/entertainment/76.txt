ළමුන්ගේ ආදරය දිනා ගත් Kid’s Firstහි ‘බෙන්සන්’ යළි ත් ජය ලබයි (VIDEO)
ශ්‍රී ලංකා කෙනෙල් සංගමය සංවිධානය කළ  84 වන වාර්ෂික සුනඛ සංදර්ශනයේදී ලොකු කුඩා කාගේත් ආදරය දිනා ගත් කිඩ්ස් ෆස්ට්හි ‘බෙන්සන්’ අද තවත් ජයග්‍රහණයක් වාර්තා කළේ ය.සුගතදාස ගෘහස්ත ක්‍රීඩාංගණයේ පැවති මෙම සුනඛ සංදර්ශනයට විවිධ වර්ගවල සුනඛයින් 150ක් පමණ එක් කර සිටියහ.මෙහිදී කණ්ඩාම් අංශයේ පළමු ස්ථානය හිමිකර කර ගැනීමට ‘බෙන්සන්’ ,’හූචි’ සහ ‘ජෙස්පර්’ ඇතුළත් බෙන්සන් පවුල සමත් විය.තරගාවලියට සහභාගී වන සුනඛයින් අතරින් එක් එක් වර්ගයේ හොඳ ම සුනඛයා තේරීම මෙහිදී සිදු කෙරිණ.බීගල් වර්ගයේ හොඳ ම සුනඛයා තේරීමේ තරගයෙන් පළමු දෙවන හා තෙවන යන ස්ථාන තුනම හිමිවූයේ ‘බෙන්සන්’ පවුලට ය.  