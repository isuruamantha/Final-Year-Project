BREAKING: සුපිරි නළු සල්මන් ඛාන් පුද්ගල ඝාතනයකට වරදකරු වෙයි
2002 වසරේදී පදික වේදිකාවක නිදා සිටි පුද්ගලයින් 5 දෙනෙකු යට කරමින් රිය පැදවීම හේතුවෙන් මරණයක් සිදු වීමේ චෝදනාව සම්බන්ධයෙන් බොලිවුඩ් සුපිරි නළු සල්මන් ඛාන් ඉන්දීය අධිකරණයක් හමුවේ වරදකරු වී තිබේ.මුම්බායි අධිකරණයකදී එම තීන්දුව ප්‍රකාශයට පත් කරන ලද්දේ, මීට සුළු මොහොතකට පෙර ය.2002 වර්ෂයේදී බීමත්ව රිය පදවමින් මාරක අනතුරක් සිදු කර පලා යෑම සම්බන්ධයෙන් සල්මන් ඛාන්ට එරෙහිව චෝදන‍ා කිහිපයක් එල්ල වී තිබිණි.ඔහුට දඬුවම් නියම කිරීම ඉදිරියේදී සිදු කිරීමට නියමිත අතර නීති විශාරදයින් පවසන්නේ, එම චෝදනාවලට අනුව සල්මන් ඛාන්ට වසර 10 සිර දඬුවමක් නියම කෙරෙනු ඇති බව ය. 