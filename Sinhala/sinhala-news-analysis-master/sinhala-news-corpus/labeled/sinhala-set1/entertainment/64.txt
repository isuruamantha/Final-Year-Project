YES සුපර් ස්ටාර් සීසන් – 3 කිරුළ රයන් හෙන්ඩර්ලින්ට
මෙරට දක්ෂ ඉංග්‍රීසි ගායක ගායිකාවන් ජාත්‍යන්තර තලයට රැගෙන යෑමේ අරමුණින් ඇරඹි YES සුපර් ස්ටාර් රියලැටි තරඟාවලියේ 3 වන අදියරේ අවසන් මහා තරඟය මීට ටික වේලාවකට පෙර අවසන් විය.මෙවර ලක්ෂ 5ක මුදල් ත්‍යාගයක් සමග තරගාවලියේ ශූරතාව දිනා ගනු ලැබුවේ, රයන් හෙන්ඩර්ලින් විසිනි.තරගකරුවන් තුළ ඇති සහජ දක්ෂතා හඳුනාගෙන ඊට සුදුසු වේදිකාවක් සැකසීමේ අරමුණින් මෙවර YES සුපර් ස්ටාර් තෙවන අදියර රත්මලාන ස්ටයින් මැදිරි සංකීර්ණයේදී ඇරඹිණ.මෙරට ජනප්‍රිය ගායිකාවන් තිදෙනෙකු වන නටාෂා රත්නායක, ඩිලේන් ජෝසප් සහ අශාන්ති ද සිල්වා යන විශ්චකරුවන්ගේ විනිශ්චය යටතේ අවසන් මහා තරඟය සඳහා තරඟකරුවන් සිව් දෙනෙක් සුදුසුකම් ලබා සිටියහ.ඉතා තියුණු තරග වට කිහිපයකින් පසු තරගකරුවන් 14 දෙනෙකු අතරින් වඩාත් සුදුසුම තරගකරුවන් 8 දෙනෙකු SMS මනාප මගින් තෝරාපත් කර ගනිණි.ඒ අතරින් ඩැරන් ස්ටෝර්ක් , දිනුක්ෂි හෙට්ටිගේ , රයන් හෙන්ඩර්ලින් සහ විත්මා කුමාරගේ යන සිව් දෙනා තරඟකරුවන් සියලු දෙනා අභිබවා අවසන් වටයට පැමිණියහ.මෙවර YES සුපර්ස් ස්ටාර් කිරුළ දිනූ රයන් හෙන්ඩර්ලින් නිව්ස්ෆස්ට් සුබ පැතුම්! 