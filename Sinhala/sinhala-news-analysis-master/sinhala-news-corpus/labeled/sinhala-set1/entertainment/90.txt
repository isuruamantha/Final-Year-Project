සතුන් වෙනුවට මිනිසුන් කොටු කරන පින්නවල සත්ත්වෝද්‍යානය අනිද්දා විවර‍ වෙයි
පින්නවල විවෘත සත්ත්වෝද්‍යානය අනිද්දා (අප්‍රේල් 17) විවෘත කිරීමට සැලසුම් කර තිබේ.රජයේ ප්‍රවෘත්ති දෙපාර්තමේන්තුව පවසන්නේ, මෙම විශේෂ සත්ත්වෝද්‍යානයේ මෙරටට ආවේණික සත්ත්ව විශේෂ රැසක් සිටින බව ය.සාමාන්‍ය සත්ත්වෝද්‍යානයක සතුන් කොටු කර නරඹන්නන් නිදහසේ ඇවිද ඔවුන් නරඹන අතර මෙම විශේෂ සත්ත්වෝද්‍යානයේදී සිදු වන්නේ, සතුන් නිදැල්ලේ තබා නරඹන්නන්ට ආරක්ෂිත කුටි තුළින් ඇවිද යාමට සලස්වා සත්ත්ව හැසිරීම් අධ්‍යයනය කිරීමට ඉඩ සැලසීම ය.මෙය අක්කර 44ක භූමි ප්‍රදේශයක් පුරා පැතිර පවතී.අනිද්දා සිට මෙම සුවිශේෂී සත්ත්වෝද්‍යානය මහජනතාව සඳහා විවෘත වේ 