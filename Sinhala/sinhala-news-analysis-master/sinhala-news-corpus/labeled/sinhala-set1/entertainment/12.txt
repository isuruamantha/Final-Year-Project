‘දෑස පා සිනා – කියන රහස තේරුණා’ : අයිරින් ද සිල්වාගේ අද තත්ත්වය (VIDEO)
News 1st පසුගිය දිනෙක රෝගාතුරව සිටින ප්‍රවීණ ගායන ශිල්පිණී අයිරින් ද අල්විස් මහත්මිය සොයා ගියේ ය.රටක් සිය මධුර නාදයෙන් පින වූ ඇය එදා බිඳුණු හඬින් අප හමුවේ කළ ඉල්ලීම සංවේදී හදවත් ඇති කාගේත් නෙතට කඳුළු එක් කළේ ය.News 1st ප්‍රධාන ප්‍රවෘත්ති විකාශය හරහා ප්‍රචාරය කළ අයිරීන් ද අල්විස් මහත්මිය පිළිබඳ පුවත නැරඹු දෝහාකටාර් රාජ්‍යයේ නව ශ්‍රී ලංකා තානාපති ඒ.එස්. පී. ලියනගේ මහතා ඊයේ ඇය වෙනුවෙන් රුපියල් ලක්ෂයක මූල්‍ය පරිත්‍යාගයක් සිදුකළේ ය.ප්‍රවීණ ගායන ශිල්පිණී අයිරින් ද අල්විස් මහත්මිය සහ ප්‍රවීණ ගී පද රචක හේම ශ්‍රී ද අල්විස් මහතා මේ වන විට ජිවත් වන්නේ වාද්දුව තල්පිටියේ පිහිටි රජයෙන් ලබාදුන් නිවසකයි.අද පෙරවරුවේ එම නිවස වෙත ගිය කටාර් රාජ්‍යයේ නව ශ්‍රී ලංකා තානාපති ඒ. එස්. පී. ලියනගේ මහතාඅයරීන් ද අල්විස් මහත්මිය වෙනුවෙන් රුපියල් ලක්ෂක මූල්‍ය පරිත්‍යාගයක් සිදුකළේ ය.එම අවස්ථාවේ සතුටු කඳුළු පිරි දෙනෙතින් යුතුව අයිරින් ද අල්විස් මහත්මිය සිය ගීතවත් නාදය යළි අවදි කළා ය.  