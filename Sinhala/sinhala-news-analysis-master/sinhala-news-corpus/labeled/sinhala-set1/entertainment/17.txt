හොලිවුඩ් තරු පිරිවරා ගත් අතිඋත්කර්ෂවත් ඔස්කා සම්මාන උළෙලේ අකරතැබ්බයක් (VIDEO)
89 වන ඔස්කා සම්මාන උළෙල අමෙරිකාවේ ලොස් ඇන්ජලීස්හිදී මේ වනවිට අති උත්කර්ෂවත් අන්දමින් පැවැත්විය.එහිදී හොඳම චිත්‍රපටය ලෙස ඔස්කා සම්මානය හිමි කර ගත්තේ, බැරී ඩෙන්කින්ස් අධ්‍යක්ෂණය කළ Moonlight චිත්‍රපටයයි.පළමුව හොඳම චිත්‍රපටය ලෙස La La Land චිත්‍රපටය නිවේදනය කෙරුණ ද පසුව එය Moonlight ලෙස නිවැරදි විය යුතු බවට නිවේදනය කෙරිණ.එම අවස්ථාවේ ඔස්කා සම්මාන වේදිකාවේ දර්ශන පෙළක් පහතින්…La La Land චිත්‍රපයටය අධ්‍යක්ෂණය කළ ඩේමියන් චසෙල් මෙවර ඔස්කා සම්මාන උළෙලේදී හොඳම චිත්‍රපට අධ්‍යක්ෂණයට හිමි සම්මානය හිමි කර ගත්තේ ය.89 වන ඔස්කා සම්මාන උළෙලේදී එමා ස්ටෝන් හොඳම නිලිය ලෙස සම්මාන හිමි කර ගත්තේ La La Land චිත්‍රපටයේ රංගනය වෙනුවෙනි.එමෙන් ම La La Land චිත්‍රපටයේ තේමා ගීතය වන සිටි ඔෆ් ඩාන්ස් හොඳම චිත්‍රපට ගීතය ලෙස සම්මානයට පාත්‍ර විය.2017 ඔස්කා සම්මාන උළෙලේ හොඳම නළුවා ලෙස සම්මාන ලැබුවේ, කේ.සී. ඇෆ්ලේක් ය.ඒ Manchester by the Sea චිත්‍රපටයේ රංගනය වෙනුවෙනි.Fences හොලිවුඩ් චිත්‍රපටයේ රංගනය වෙනුවෙන් හොඳම සහය නිළිය ලෙස වියෝලා ඩේවිස් සම්මාන හිමි කර ගත්තේ ය.මයේෂාලා අලී හොඳම සහය නළුවාට හිමි ඔස්කා සම්මානය හිමි කර ගත්තේ, Moonlight චිත්‍රපටයේ රංගනය වෙනුවෙනි.O.J.: Made in America හොඳම වාර්තාමය චිත්‍රපටය ලෙස සම්මාන හිමි කර ගත්තේ ය. 