” අඩ සඳ කළු වලාවකින්” කෘතියේ දොරට වැඩීම වෙනුවෙන් උත්සවයක්
ලේඛක ලුක්මාන් හරීස් මහතාගේ ” අඩ සඳ කළු වලාවකින්” නමැති කෘතිය දොරට වැඩීම වෙනුවෙන්, ඊයේ කොළඹදී උත්සවයක් පැවැතිණි.මේ අවස්ථාවට ශ්‍රී ජයවර්ධනපුර විශ්වවිද්‍යාලයේ ජේෂ්ඨ කථිකාචාර්ය පූජ්‍ය දඹර අමිල හිමියෝ, ජේෂ්ඨ නීතීඥ එස්.ජී පුංචිහේවා ඇතුළු ආරාධිතයින් පිරිසක් එක්ව සිටියහ.ලේඛක සහ සමාජ ක්‍රියාකරුවෙක් වන ලුක්මාන් හරීස් මහතා සිය කෘතිය සම්බන්ධයෙන් අදහස් දක්වමින් කියා සිටියේ, පසුගිය ආණ්ඩුව යුද්ධය ජය ගැනීමට නායකත්වය දුන් අතර, යුද්ධය ඇති වීමට හේතුව නැවැත්වීමට ඔවුන් කටයුතු නොකළ බව ය.එම නිසා යුද්ධය ප්‍රචණ්ඩත්වය කරා ගමන් කළ බව ත්, සාමය ස්ථාපනය නොකළ බව ත් ඔහු සඳහන් කළේ ය.අපේ රට බහු වාර්ගික හෙයින් දිගු ගමනක් යෑමට අපි එය පිළිගත යුතු බව මෙම කෘතියෙන් පෙන්වා දෙන බව ඔහු පැවසී ය. 