සිරස ටී.වී. ප්‍රසංග වේදිකාවේ දක්ෂතා පෙන්වූ ප්‍රියන්ත විජේසිංහ සිය කුළුදුල් ගීත ඇල්බමය එළි දක්වයි
සිරස එෆ්.එම්. , සිරස ටී.වී. ප්‍රසංග වේදිකාව, ටෙලිනාට්‍ය, හඬකැවීම් යන සෑම අංශයකම දක්ෂතා පෙන්වූ ප්‍රියන්ත විජේසිංහ මහතා අද සිය කුළුදුල් ගීත ඇල්බමය එළිදැක්වී ය.ගීත ඇල්බමය එළිදැක්වූයේ සීමාසහිත කැපිටල් මහරාජා සංවිධාන ශ්‍රවනාගාරයේදී ය.ගේය පද රචකයින් ලියූ ගීත 16 ක් අඩංගු එම ඇල්බමය නම් කර ඇත්තේ “සඳසි” යන නමිනි.විජේසිංහ මහතා පවසන්නේ, හදිසියේ වියෝ වූ තම දියණියගේ නමින් මෙම ඇල්බමය නිකුත් කළ බව ය.සඳසි ගීත ඇල්බමයේ පළමු පිටපත අද ඔහු පිළිගැන්වුවේ ,සීමාසහිත කැපිටල් මහරාජා සංවිධානයේ සම කළමනාකාර අධ්‍යක්ෂ සෂි රාජමහේන්ද්‍රන් මහතාට ය.එම අවස්ථාවට ප්‍රවීණ කලාශිල්පී, ගී පද රචකයින්, විවිධ වෘත්තිකයින්, මාධ්‍යෙව්දීන් හා සීමා සහිත කැපිටල් මහරාජා සංවිධාන සාමාජිකයින් ඇතුළු පිරිසක් සහභාගීවූහ.වසර 22 ක කාලයක් සීමා සහිත කැපිටල් මහරාජා සංවිධානයේ සේවය කරන ප්‍රියන්ත විජේසිංහ මහතා මේ වන විට එම්.ටී.වී, එම්.බී.සී මහජන සම්බන්ධතා අධ්‍යක්ෂ ධූරය හොබවයි. 