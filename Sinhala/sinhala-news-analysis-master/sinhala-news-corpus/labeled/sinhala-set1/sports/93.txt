රාජකීය – තෝමස්  138 වැනි නිල් මහා ගැටුම විසඳුමකින් තොරව අවසන් වෙයි.
138 වැනි වරට පැවැති කොළඹ රාජකීය – ගල්කිස්ස ශාන්ත තෝමස් විද්‍යාලන්තර ක්‍රිකට් තරගය අද වර්ෂාව හේතුවෙන් තරගය නිමවීමට පැය දෙකක් පමණ තිබියදී, අත්හැර දැමීමට විනිසුරුවරුන් තීරණය කළේය.ඒ අනුව, මෙවර තරගය අවසන් වූයේ ජය පරාජයෙන් තොරවය.නිල් මහා සටන,  තරගය සැලකෙන්නේ මෙරට පවත්වනු ලබන පැරණිම විද්‍යාලාන්තර මහා ක්‍රිකට් ගැටුම ලෙසය.තරගයේ තුන්වැනි හා අවසන් දිනය වූ අද, පෙරවරුවේ ගල්කිස්ස ශාන්ත තෝමසුවන්, තම පළමු ඉනිම කඩුලු 9 ක් දැවී ලකුණු 357 ක් ලබා සිටියදී අත්හිටවූ යේ, රාජකීයයන් පළමු ඉනිමට රැස්කළ ලකුණු 255 ට පිළිතුරු ලෙසයි.ඒවනවිට ලකුණු 102 ක වාසියක් ලබා සිටි තෝමස් කණ්ඩායම, රාජකීයයන්ට දෙවැනි ඉනිමේ දී වැඩි පීඩනයක් එල්ල කරමින්, පළමු කඩුලු 5 ලකුණු 61 ක් තුළ දවා ගැනීමට සමත්වීම කැපී පෙණින.නමුත්,තෙවිදු සේනාරත්න (50) හා අෂාන් සන්චිත (31) රජකීය කණ්ඩායම ගෞරවාන්විත ස්ථානයකට පත් කිරීමට සමත්විය.අද තරගය පස්වරු 3.40 ට පමණ විනිසුරුවරුන්ගේ තීරණය මත, තාවකාලිකව අත්හිටවූයේ අඳුරු අලෝක තත්වය හේතුවෙන්ය.නමුත් ඉන් අනතුරුව ඇදහැළුණ වර්ෂාව හේතුවෙන් තරගය ආරම්භ කිරීමට අවස්ථාව හිමිවූයේ නැත.ඒ වනවිට රාජකීය කණ්ඩායම කඩුලු 8 ක් දැවී ලකුණු 154 ක් ලබා සිටියේය.තරගයේ දී කඩුලු 7 ක් දවා ගත් ගල්කිස්ස ශාන්තා තෝමස් විද්‍යාලයේ කලන පෙරේරා තරගයේ දක්ෂතම පන්දුයවන්නා සම්මාන හිමිකරගැනීමට සමත්විය.ගල්කිස්ස ශාන්තා තෝමස් විද්‍යාලයේ මන්තිල විජේරත්න දක්ෂතම පන්දු රකින්නා ලෙස සම්මාන හිමිකරගත් අතර, එම විද්‍යාලයේම රවිඳු කොඩිතුවක්කු දක්ෂතම පිතිකරු ලෙස සම්මානයට පාත්‍රවිය.තරගයේ වීරයා – රමේෂ් නල්ලපෙරුම ලකුණු සටහනේ සාරාංශයරාජකීය විද්‍යාලය පළමු ඉනිම 255ගනිත් සන්ධීප 42, හිමෙෂ් රාමනායක 41, කවිඳු මදරසිංහ 38කලන පෙරේරා 47/5ශාන්ත තෝමස් පළමු ඉනිම 357/9රවිඳු කොඩිතුවක්කු 98, රොමේෂ් නල්ලෙපෙරුම 92, සිතාර හපුහින්න 59හිමේෂ් රාමනායක 103/4රාජකීය දෙවැනි ඉනිම 154/8තෙවිඳු සේනාරත්න 50, අශාන් වික්‍රමසිංහ 31තෙවින් ඊරියගම 46/3   