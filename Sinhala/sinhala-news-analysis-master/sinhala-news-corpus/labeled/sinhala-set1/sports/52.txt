පාසල් රග්බි කිරුළ ඉසිපතන විද්‍යාලයෙන් ගිලිහෙයි.
 අන්තර් පාසල් රග්බි ලීග්, ප්‍රමුඛ පෙළ තරගාවලියේ කුසලානය සඳහා තීරණාත්මක තරගයක් අද මහනුවර පල්ලෙකැලේදී පැවැත්විණ.පසුගියවර ශූරයන් වූ, ඉසිපතන විද්‍යාලය එහිදී තරගවැදුණේ මහනුවර ත්‍රිත්ව විද්‍යාලයට එරෙහිවය.මෙහිදී පළමු අර්ධයේ දී ලකුණු 12-10 ක් ලෙස පෙරමුණේ සිටි ත්‍රිත්ව ක්‍රීඩකයන්, තරගය ලකුණු 15-10 ක් ලෙස ජයගැනීමට සමත්විය.ඒ අනුව තවදුරටත් සමස්ථ ලකුණු සටහනේ පෙරමුණ තහවුරු කරගත්, ත්‍රිත්ව ක්‍රීඩකයන් ලබන සති අන්තයේ දී, කොළඹ රාජකීය විද්‍යාලයට එරෙහිව තරගවදිනු ඇත.එහි තරග ප්‍රතිඵලය අනුව, මෙවර ශූරතාව තීරණය වනු ඇත.අද අවසන් වූ අනෙක් තරග තොරතුරුශාන්ත ජෝසප් විද්‍යාලය හමුවේ ශාන්ත තෝමස් විද්‍යාලය පරාජයට (26-12)ශාන්ත පීතර විද්‍යාලය හමුවේ සහිරා විද්‍යාලය පරාජයට (43-16)රාජකීය විද්‍යාලය හමුවේ වෙස්ලි විද්‍යාලය පරාජයට (35-19) 