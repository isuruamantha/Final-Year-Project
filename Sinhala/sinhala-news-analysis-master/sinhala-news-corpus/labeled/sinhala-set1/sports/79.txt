බෘනායි විවෘත මලල ක්‍රීඩා තරගාවලියේ දී ශ්‍රී ලංකාවට රන් පදක්කම් 5 ක්‍
බෘනායි හීදි පැවැති විවෘත මලල ක්‍රිඩා තරගාවලියේදී ශ්‍රී ලංකාව නියෝජනය කරමින් ක්‍රීඩා කල ක්‍රීඩක ක්‍රීඩිකාවන් රන් පදක්කම් 5 ක් හා එක් ලෝකඩ පදක්කමක් දිනාගැනීමට සමත්ව තිබේ.මෙහිදී දුර පැනීමේ ක්‍රීඩිකා සාරංගී සිල්වා රන් පදක්කම් දිනාගැනීමට සමත්වීම විශේෂත්යක්වේ.ඇය දුර පැනීමේ ඉස්වේ දී මීටර් 5.77 ක දක්ෂතාවක් දක්වමින් රන් පදක්කම හිමිකරගෙන ඇති අතර, මීටර් 100 ඉසව්වේ රන් පදක්කම දිනා ඇත්තේ තත්පර 12.47 ක දක්ෂතාවක් දක්වමිනි.සුමේෂ් වික්‍රමසිංහ මීටර් 200 ඉසව්ව තත්පර 21.87 කින් නිම කරමින් රන් පදක්කම දිනාගනිද්දී, මීටර් 100 ඉසව්වෙන් ලෝකඩ පදක්කම දිනාගත්තේ තත්පර් 10.83 ක කාලයක් වැය කරමින්ය.ඊට අමතරව අසංක රත්නසේන මීටර් 400 කඩුලු මතින් දිවීමේ ඉසව්වෙන් තත්පර 53.36 ක දක්ෂතාවක් දක්වමින් රන් පදක්කම දිනාගෙන ඇති අතර, නදීෂා රාමනායක මිනිත්තු 2:17.73 ක කාලයක් වැයකරමින් මීටර් 800 ඉසව්ව ජයගෙන තිබේ.ශ්‍රී ලංකා ජවන හා පිටිය ඉසව් සඳහා සහභාගීවන ක්‍රීඩක ක්‍රීඩිකාවන් සහභාගීවූ පළමු ජාත්‍යන්තර තරගාවලිය මෙය ලෙස සැලකිය හැක. 