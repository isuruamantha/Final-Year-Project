දෙවැනි ටෙස්ට් තරගයේ තුන්වැනි දිනයේ වැඩි ගෞරව බංග්ලාදේශයට
ශ්‍රී ලංකාවට එරෙහිව කොළඹ පී සරා පිටියේ පැවැත්වෙන දෙවැනි ටෙස්ට් ක්‍රිකට් තරගයේ තුන්වැනි දිනය අවසානයේ වැඩි ගෞරව හිමිකරගනිමින් පෙරමුණ ගැනීමට බංග්ලාදේශ කණ්ඩායම සමත්විය.ඊයේ දිනය අවසන් වන විට කඩුලු 5 ක් දැවී ලකුණ214 ක් ලබා සිටිය ද, අද දිනයේ වාසිය හිමිවූයේ  බංග්ලාදේශ කණ්ඩායමටය.අද දිවා විරාමය තෙක් කාලයේ දී බංග්ලාදේශ කණ්ඩායම ලකුණු 102 ක් ලබා ගත්තේ එක් කඩල්ලක් පමණක් ලබා දෙමිනි.නායක මුෂ්ෆිකුර් රහීම් දිවා විරාමයට පෙර දැවී යද්දී ඔහු ලබා සිටි ලකුණු සංඛ්‍යාව 52 කි.මංගල ටෙස්ට් තරගයට ක්‍රීඩා කරන මොසාදික් හුසේන් විශිෂ්ඨ ඉනිමක් ක්‍රීඩා කරමින්, බංග්ලාදේශය ගෞරවණීය තැනකට ගෙන ඒමට දායක විය.ඔහු ශකීබ් අල් හසන්  සමගින් 7 වැනි කඩුල්ලට ලකුණු 131 ක සබඳතාවක් ගොඩනැගීමට සමත්විය.ශකීබ් අල් හසන් පස්වැනි ටෙස්ට් ශතකය වාර්තා කරමින් ලකුණු 116 ක් රැස් කළේය.මොසාදික් හුසේන් මංගල ටෙස්ට් අර්ධ ශතකය සමගින් ලකුණු 75 ක් රැස්කරගැනීමට සමත්විය.ඔවුන් ඒ අනුව පළමු ඉනිම වෙනුවෙන් සියලු දෙනා දැවී ලකුණු 467 ක් රැස්කළේ ශ්‍රි ලංකාවට වඩා ලකුණු 129 ක වාසියක් ද සමගිනි.ඉනිමේ අවසන් කඩුලු කිහිපය අඩු ලකුණු සංඛ්‍යාවකට දවා ගැනීමේ වැඩි ගෞරව හිමිවූයේ නායක රංගන හේරත් වෙතයි. ඔහු අද ලකුණු 82 කට කඩුලු 4 ක් දවා ගනිමින්, ඓයිතිහාසික කඩයිමක් පසුකිරීමටද සමත්වීම කැපී පෙණින.ඒ පළමු පෙළ කඩුලු 1000 සීමාව පසුකළ දෙවැනි ශ්‍රී ලාංකික ක්‍රීඩකයා ලෙසය.මීට පෙර ශ්‍රී ලංකාව වෙනුවෙන් මෙම දක්ෂතාව දක්වා ඇත්තේ,  කඩුලු 1374 ක් දවා ගෙන සිටින, මුත්තයියා මුරලිදරන් පමණි.අද දිනය නිමාවන විට ශ්‍රී ලංකා කණ්ඩායම කිසිවෙකු නොදැවී ලකුණු 54 ක් දෙවැනි ඉනිම වෙනුවෙන් ලබා සිටීයේය.ඒ අනුව ශ්‍රී ලංකා කණ්ඩායම බංග්ලාදේශය අභිබවා යාමටනම් තවත් ලකුණු 75 ක් ලබා ගත යුතුවේ. 