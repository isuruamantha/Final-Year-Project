අඩුපාඩු මැදින් ශ්‍රී ලංකාව, බංග්ලාදේශ පළමු ඉනිම ලකුණු 312 කට සීමා කරයි.
සංචාරක බංග්ලාදේශය හා ශ්‍රී ලංකාව අතර පැවැත්වෙන පළමු ටෙස්ට් ක්‍රිකට් තරගයේ තුන්වැනි දිනය, තරගය අවසන් වීමට පැයක් පමණ තිබියදී අයහපත් කාළගුණය හේතුවෙන් අත් හැර දැමීමට විනිසුරුවරුන් අද තීරණය කළේය.ඒ වනවිට ශ්‍රී ලංකා කණ්ඩායම දෙවැනි ඉනිම ආරම්භ කිරීමට පිටියට පිවිසීමට සූදානමින් පසුවවත් වර්ශාව ඇද හැලීම හේතුවෙන්, ඉනිම ආරම්භ කිරීමට හැකි නොවීය.ඊයේ දිනය අවසන් වන විට කඩුලු 2 ක් දැවී ලකුණු 133 ක් ලබා සිටි බංග්ලාදේශ කණ්ඩායමේ කඩුලු 4 ක් අද දිවා විරාමය වනවිට දවා ගැනීමට ශ්‍රී ලංකා කණ්ඩායම සමත්විය.ඊයේ දිනය අවසන් වනවිට නොදැවී ලකුණු 66 ක් ලබා සිටි සෞම්‍යා සකාර් ලකුණු 71 කට දැවී ගිය අතර, නායක මුශ්ෆිකුර් රහීම් ලකුණු 85 ක් රැස් කිරීමට සමත්විය.නමුත්, ශ්‍රී ලංකා දඟ පන්දුයවන්නන් වන ඩිල්රුවන් පෙරේරා (53/3) හා රංගන හේරත්ගේ (72/3) පන්දු යැවීම හමුවේ, බංග්ලාදේශ ඉනිම ලකුණු 312 කට සීමා වුණේ, ශ්‍රී ලංකාවට ලකුණු 182 ක වාසියක් ලබා දෙමිනි.කෙසේ වෙතත් ශ්‍රී ලංකා කණ්ඩායමේ පන්දු රැකීම අද දිනයේ දී ද සාර්ථක එකක් නොවීම විචාරකයන්ගේ අවධානයට ලක්විය.උඩ පන්දු කිහිපයක් ගිලිහී යාම මෙන්ම, පන්දු රකින්නන්ගේ දුර්වලතා හේතුවෙන්, අතිරේක ලකුණු සැලකිය යුතු ප්‍රමාණයක්ද ප්‍රතිවාදීන් විසින් සොරාගනු දැකිය හැකි විය.ශ්‍රී ලංකා කණ්ඩායමේ පන්දු රැකීමේ දුර්වලතා ජාත්‍යන්තර මාධ්‍යවල අවධානයට ලක්වූ අයුරු.  