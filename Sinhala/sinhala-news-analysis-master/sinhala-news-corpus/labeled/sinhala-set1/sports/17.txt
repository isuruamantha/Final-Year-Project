තුන්වැනි දිනය අවසන ඉන්දියාවෙන්, ශ්‍රී ලංකාවට ප්‍රභල අභියෝගයක්
ශ්‍රී ලංකාවට එරෙහිව ගාල්ල දී පැවැත්වෙන පළමු ටෙස්ට් ක්‍රිකට් තරගයේ තුන්වැනි දිනය අවසන් වනවිට ඉන්දියාව කඩුලු 7 ක් අතැතිව ලකුණු 468 ක් ඉදිරියෙන් පසුවීමට ඉන්දියාව සමත්ව සිටියි.අද ශ්‍රී ලංකා කණ්ඩායමේ පළමු ඉනිම ලකුණු 291 කට සීමා විය.එහිදි ඇන්ජලෝ මැතිව්ස් ලකුණු 83 ක් ලබා ගත් අතර, ඩිල්රුවන් පෙරේරා විශිෂ්ඨ ඉනිමක් ක්‍රීඩා කරමින් නොදැවී රැස්කල  ලකුණු සංඛ්‍යාව 92 ක්.අසේල ගුණරත්න ආබාදයක් හේතුවෙන් පන්දුවට පහරදීමට නොපැමිණීම හේතුවෙන්, ශ්‍රී ලංකා කණ්ඩායමට කඩුලු 9 ක් බිඳ වැටීමෙන් පසුව ඉනිම අත්හිටුවීමට සමත්විය.පළමු ඉනිමේ දී ලකුණු 600 ක් රැස්කරගෙන සිටි ඉන්දියාව ලකුණු 308 ක් පෙරමුණේ පසුවෙමින්, නැවතත් දෙවැනි ඉනිම අද ආරම්භ කළේය.අද දිනය අවසන් වනවිට කඩුලු 3 ක් පමණක් දැවී ඔවුන් දෙවැනි ඉනිම වෙනුවෙන් ලබා සිටි ලකුණු සංඛ්‍යාව 189 ක් .එහිදී ආරම්භක පිතිකරු අභිනව් මුකුන්ද් ලකුණු 81 ක් රැස්කල අතර, නායක විරාත් කෝලි නොදැවී රැස්කල ලකුණු සංඛ්‍යාව 76 ක්. 