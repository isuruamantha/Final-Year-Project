ඉන්දියාවට එරෙහි ක්‍රිකට් තරගාවලිය: චමින්ද වාස් ශ්‍රී ලංකා කණ්ඩායමේ පන්දු යැවීමේ අංශය භාර පුහුණුකරු ලෙස පත් කෙරේ
ඉන්දියාවට එරෙහි ක්‍රිකට් තරගාවලිය සඳහා ශ්‍රී ලංකා කණ්ඩායමේ පන්දු යැවීමේ අංශය භාර පුහුණුකරු ලෙස හිටපු වේග පන්දු යවන ක්‍රීඩක චමින්ද වාස් පත් කර තිබේ.ඒ, එම තනතුරේ කටයුතු කළ චම්පක රාමනායක මහතා එම තනතුරෙන් ඉවත්වීම හේතුවෙනි.ශ්‍රී ලංකා ක්‍රිකට් කණ්ඩායමේ පන්දු යැවීමේ අංශය භාර පුහුණුකරු ලෙස කටයුතු කළ චම්පක රාමනායක මහතා පුද්ගලික හේතූන් මත එම තනතුරෙන් ඉවත් වී තිබේ.ශ්‍රී ලංකා ක්‍රිකට් ආයතන නිලධාරියෙකු ඒ බව ස්පෝර්ට්ස් ෆස්ට් වෙත තහවුරු කළේ ය.ඔහු වැඩිදුරටත් සඳහන් කළේ, ඒ අනුව ඉන්දීය කණ්ඩායම සමග පැවැත්වෙන ක්‍රිකට් තරගාවලිය සඳහා ශ්‍රී ලංකා කණ්ඩායමේ පන්දු යැවීමේ අංශය භාර පුහුණුකරු ලෙස චමින්ද වාස් පත් කළ බව ය. 