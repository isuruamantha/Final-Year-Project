බංග්ලාදේශය පරාජය කළ ඉන්දීය කණ්ඩායම ශූරයින්ගේ කුසලානයේ අවසන් තරගයට
ඉන්දීය කණ්ඩායම ශූරයින්ගේ කුසලාන එක්දින ක්‍රිකට් තරගාවලියේ අවසන් තරගයට අද සුදුසුකම් ලබා ගත්තේ ය.ඒ, බංග්ලාදේශය සමග පැවැති අවසන් පූර්ව තරගය කඩුලු 9කින් ජය ගනිමිනි.බර්මින්හැමිහිදී පැවැති තරගයේ ජයග්‍රහණය සඳහා ලකුණු 265ක ඉලක්කයක් හඹා ගිය ඉන්දීය කණ්ඩායම පන්දුවාර 40 යි එක් පන්දුවක් අවසානයේ කඩුල්ලක් පමණක් දැවී නියමිත ජයග්‍රාහී ඉලක්කය පසු කළේ ය.කාසියේ වාසිය හිමි කර ගත් ඉන්දීය ක්‍රිකට් නායක විරාට් කෝලි පළමුවෙන් පන්දු රැකීමට තීරණය කළේ ය.ඒ අනුව පන්දුවට පහර දුන් බංග්ලාදේශ ක්‍රීඩකයින් නියමිත පන්දුවාර 50 අවසානයේ කඩුලු 7ක් දැවී රැස් කළ ලකුණු සංඛ්‍යාව 264කි.ඉනිමේ වැඩි ම ලකුණු ලාභියා වෙමින් තමීම් ඉක්බාල් ලකුණු 70 ක් රැස් කළේ යබුවනේෂ්වර් කුමාර්, ජස්ප්‍රිට් බුම්රා සහ කෙදර් ජාදෙම් අතර කඩුලු 2 බැගින් බෙදී ගියහ.පිළිතුරු ඉනිම සඳහා පිටියට පිවිසි ඉන්දීය කණ්ඩායමේ පළමු කඩුල්ලේ සබඳතාව ලකුණු 87කි.එක්දින දිවියේ 11 වන ශතකය වාර්තා කළ රෝහිත් ෂර්මා නොදැවී ලකුණු 123 ක් රැස් කළේ ය.ඉන්දීය ක්‍රිකට් නායක විරාට් කෝලි අද එක්දින ලකුණු 8000 සීමාව පසු කිරීමට සමත් විය.ඔහු අද තරගයේදී නොදැවී ලකුණු 96 ක් රැස් කළේ ය. 