බංග්ලාදේශය හමුවේ ලැබූ අන්ත පරාජය ගැන දිනේෂ් චන්දිමාල් කියන කතාව
අත්දැකීම් බහුල සහ ලකුණු අතර සිටි ක්‍රීඩකයින් කිහිපදෙනෙකු කණ්ඩායමේ නොමැතිවීම සහ දුර්වල පන්දු රැකීම, බංග්ලාදේශයට එරෙහි පළමු එක්දින ක්‍රිකට් තරගයේ පරාජයට හේතු වූ බව ශ්‍රී ලංකා ක්‍රීඩක දිනේෂ් චන්දිමාල් පවසයි.ශ්‍රී ලංකාවට එරෙහි පළමු එක්දින ක්‍රිකට් තරගය ලකුණු 90කින් ජය ගැනීමට බංග්ලාදේශ කණ්ඩායම ඊයේ සමත් විය.රංගිරි දඹුලු ජාත්‍යන්තර ක්‍රිකට් ක්‍රීඩාංගණයේදී පැවැති තරගයේ පළමුවෙන් පන්දුවට පහර දුන් බංග්ලාදේශය කඩුලු 5 ක් දැවී ලකුණු 324 ක් රැස් කළේය.මෙය එක්දින තරගයකදී ශ්‍රී ලංකාවට එරෙහිව බංග්ලාදේශ කණ්ඩායමක් වාර්තා කළ ඉහළම ලකුණු සංඛ්‍යාව වේ..පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට සියලු දෙනා දැවි රැස් කර ගත හැකිවූයේ ලකුණු 234ක් පමණි. 