ශූරයින්ගේ කුසලානය ඉන්දියාවට ද? පකිස්ථානයට ද?
ශූරයින්ගේ කුසලාන එක්දින ක්‍රිකට් තරගාවලියේ අද පැවැත්වෙන අවසන් තරගයේදි දුර්වලතා අවම කරමින් උපරිමයෙන් ක්‍රිඩා කරන කණ්ඩායමට ප්‍රතිවාදි කණ්ඩායම පරාජය කිරිම පහසු වන බව පකිස්ථාන ක්‍රිකට් පුහුණුකරු මිකි ආතර් පවසයි.මේ අතර ඉන්දීය ක්‍රිකට් නායක විරාත් කෝලි පවසන්නේ කණ්ඩායම් දෙකටම අද තරගය ජයග්‍රහණය කිරීම වැදගත්වීම හේතුවෙන් තරග වඩාත් තරගකාරි වියහැකි බව ය.1998 වසරේ ආරම්භ වූ ශූරයින්ගේ කුසලාන එක්දින ක්‍රිකට් තරගාවලිය මෙවර පැවැත්වෙන්නේ 8 වැනි වරටයි.අයි.සී.සී. එක්දින ක්‍රිකට් ශ්‍රේණිගත කිරීම්හි ඉදිරියෙන්ම සිටින කණ්ඩායම් 8ක් තොරාගනිමින් පවත්වන මෙම කුසලානයට ශ්‍රී ලංකාව, ඉන්දියාව, පකිස්ථානය, බංග්ලාදේශය, එංගලන්තය ඔස්ට්‍රේලියාව, නවසීලන්තය සහ දකුණු අප්‍රිකාව ඇතුළත් වේ.දින 18ක් පුරාවට පැවැත්වෙන මෙම තරගාවලියේ අවසන් තරගය අද පැවැත්වෙන්නේ පකිස්ථාන සහ ඉන්දියාව අතරයි.ඉන්දියාව සිව්වැනි වරටත් මෙම තරගාවලියේ අවසන් මහා තරගයට සුදුසුකම් ලැබූ අතර පකිස්ථානය තරගාවලියේ අවසන් මහා තරගයක් ක්‍රීඩා කරන පළමු අවස්ථාවද මෙය වීම විශේෂත්වයකි.ඉන්දීය ක්‍රිකට් කණ්ඩායමේ නායක විරාත් කෝලිමට ලොකු විශ්වාසයක් තියෙනවා මේ තරගය ඉතා තරගකාරී තීරණාත්මක තරගයක් වේවි කියලා. කණ්ඩායම් දෙකේම බලාපොරොත්තුව තරගය ජයගැනීම. කන්ඩායම් ගොඩක් මහන්සිවෙලා තියෙනවා අවසන් මහා තරගයට සුදුසුකම් ලබා ගන්න. එවගේම මම හිතන්නේ නැ ඔවුන් පළමු තරගයේදී ක්‍රීඩා කළ විදිය මෙතනට අදාළ වෙයි කියලා. මම හිතනවා කන්ඩායම් දෙකේම ක්‍රීඩකයන් තම උපරිමයෙන් තරගයේ ක්‍රීඩා කරයි කියලා. එහෙම වුණොත් ඇත්තටම මේක තියුණු තරගයක් වේවි.පකිස්ථාන ක්‍රිකට් කණ්ඩායමේ පුහුණුකරු මිකී ආතර්ශ්‍රී ලංකාව සහ ඉන්දියාව අතර තරගයේදී ලංකාව හොදින් පන්දුවට පහරදුන්නා. ඔවුන් නොබියව ඉතා දක්ෂ ලෙස තරගයේ ක්‍රීඩා කළා. එ නිසයි ඉන්දියාව පරාජය කරන්න පුළුවන් වුණේ. නමුත් මම හිතන්නේ නැහැ අපිටත් ඔවුන් වගේ අවධානමක් ගන්න පුලුවන් කියලා. අපි බලන්න ඔනෙ අපිට කරන්න පුලුවන් මොනවද කියලා. ඇත්තටම අපේ ශක්තිය වෙන්න කඩුලු ලබාගන්න එක.. අපි ඔවුන්ගේ මැද පෙළ පිතිකරුවන් ඉක්මනින් දවා ගත යුතුයි. අඩු ලකුණු ප්‍රමාණයකට ඉන්දියාව දවා ගත්තොත් තරගය දිනන්න පහසු වේවි.පකිස්ථානය සහ ඉන්දියාව එක්දින තරග 128 ක් ක්‍රීඩා කර ඇති අතර පකිස්ථානය ඉන් තරග 72 ක් ජයගෙන තිබේ.තරග 52 ක් ඉන්දියාව ජයගෙන ඇති අතර ජය පරාජයෙන් තොරව අවසන්වූයේ තරග 4 ක් පමණි.අද තරගය ශ්‍රී ලංකා වේලාවෙන් පස්වරු 3 ට ලන්ඩන්හි කෙනින්ග්ටන් ඕවල් ක්‍රිඩාංගනයේදී ආරම්භ වේ. 