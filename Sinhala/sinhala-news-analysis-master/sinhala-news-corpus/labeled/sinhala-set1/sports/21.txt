තියුණු සටනකින් පසු සිම්බාබ්වෙට එරෙහි ටෙස්ට් තරගයේ ජය ශ්‍රී ලංකාවට
සිම්බාබ්වේ කණ්ඩායමට එරෙහි ටෙස්ට් ක්‍රිකට් තරගයෙන් ශ්‍රී ලංකාව මීට ටික වේලාවකට පෙර කඩුලු 04 කින් ජය ගෙන තිබේ.එය ශ්‍රී ලංකා කණ්ඩායම වැඩිම ලකුණු සංඛාවක් හඹා ගොස් ටෙස්ට් තරගයක් ජය ගත් පළමු අවස්ථාවයි.කොළඹ ආර්. ප්‍රේමදාස පිටියේ පැවති තරගයේ පළමු ඉනිම ක්‍රීඩා කළ සිම්බාබ්වේ කණ්ඩායම සියලු දෙනා දැවී ලකුණු 356ක් රැස් කළ අතර පිළිතුරු පළමු ඉනිම ක්‍රිඩා කළ ශ්‍රී ලංකාව සියලු දෙනා දැවී ලකුණු 346ක් රැස් කළේ ය.දෙවන ඉනිම ක්‍රීඩා කළ සිම්බාබ්වේ කණ්ඩායම ලකුණු සංඛාව 377ක් රැස් කළ අතර ශ්‍රී ලංකාව හිමි වූ ඉලක්කය ලකුණු 388කි.ශ්‍රී ලංකා ක්‍රීඩකයින් කඩුලු 06ක් දැවී එම ඉලක්කය පසු කළේ ය.ඒ අනුව ශ්‍රී ලංකා කණ්ඩායම සිම්බාබ්වේ කණ්ඩායමට එරෙහිව ජය ගත් 13 වැනි ටෙස්ට් තරගය මෙය වේ. 