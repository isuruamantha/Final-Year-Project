“මොළය අක්‍රිය වීම හේතුවෙන්, තමීම් ඉක්බාල් දැවී ගියා.” – චන්දික හතුරුසිංහ
ශ්‍රී ලංකාවට එරෙහිව පැවැත්වෙන පළමු ටෙස්ට් ක්‍රිකට් තරගයේ දෙවැනි දිනය අවසන් වන විට බංග්ලාදේශ කණ්ඩායම කඩුලු 2 ක් දැවී ලකුණු 133 ක් රැස්කිරීමට සමත්විය.එහිදී ආරම්භක පිතිකරු තමීම් ඉක්බාල් ලකුණු 57 ක් රැස්කරමින්, සෞමය සකාර් සමගින් එක්ව පළමු කඩුල්ලට ලකුණු 113 ක සබඳතාවක් ගොඩ නැගීම විශේෂත්වයක් විය.එහිදී තමීම් ඉක්බාල් දැවී ගිය ආකාරය සම්බන්ධයෙන්, විචාරකයන්ගේ අවධානය යොමුව තිබේ. කඩුලු රකින ක්‍රීඩක නිරෝෂන් දික්වැල්ලගේ දක්ෂතාව හේතුවෙන්, එම කඩුල්ල දවා ගැනීමට ශ්‍රී ලංකා කණ්ඩායම සමත්වුව ද, බංග්ලාදේශ පුහුණුකරු චන්දික හතුරුසිංහ දරන්නේ වෙනස් මතයක් වීම විශේෂත්වයක්.ඔහු අද මාධ්‍ය සාකච්චාවේදී ද එම දැවී යෑම ගැන අදහස් පළ කළේය.මාධ්‍යවේදියා: තමීම් ඉක්බාල් දැවී ගිය ආකාරය ගැන ඔබේ අදහස කුමක් ද ? ඔබත් තමීම් සිතූ ආකාරයෙන්ම සිතුවා ද ?චන්දික හතුරුසිංහ: “මට ඔහු සමග සාකච්චා කිරීමේ අවස්ථාන තවම හිමිවුණේ නැහැ. ඔබ දන්නවා ද ක්‍රිකට් ක්ෂේත්‍රයේ මේ දිනවල ජනප්‍රියම යෙදුම ? “බ්‍රේන් ෆේඩ් ” ( තාවකාලිකව මොළය අක්‍රියවීම -Brain Fade) මම හිතන්නෙ මේකත් ඒවගේ අවස්ථාවක්. මම ඉතා කණගාටුවනවා ඔහු දැවී ගිය ආකාරය ගැන. අප හොඳ ස්ථාවර ස්ථානයක පසුවුණා. අපට අභියෝගයක් තිබුණෙ නැහැ එම අවස්ථාවේදී. මම ඇත්තෙන්ම සතුටු වුණා තමීම් පන්දුවට පහදුන් ආකාරය ගැන. නමුත් අවාසනාවන්ත ලෙස ඔහු එම අවස්ථාවේදී සිතන්න ඇති පන්දුව කඩුලු රකින්නා පසුකර ගිය බවට. මට එය පෙන්වා දිය හැක්කේ, “බ්‍රේන් ෆේඩ් ” අවස්ථාවක් ලෙසයි.”ශ්‍රී ලංකාව අද පළමු ඉනිමට ලකුණු 494 ක් රැස්කිරීමට සමත්වූ ණා. ඒ අනුව, ශ්‍රී ලංකාව රැස්කළ ලකුණු සංඛ්‍යාව පසුකිරීමට නම්, බංග්ලාදේශයට කඩුලු 8 ක් අතැතිව තවත් ලකුණු 361 ක් ලබා ගත යුතු වේ. 