යතුරු පැදි ලෝක ශූර නිකී හෙයිඩන්ට අසාධ්‍යයි
අනතුරට ලක් වූ මෝටර්GP යතුරු පැදි හිටපු ලෝක ශූර අමෙරිකාවේ නිකී හෙයිඩන් අසාධ්‍ය තත්ත්වයෙන් පසුවන බව වාර්තා වේ.ඔහු අනතුරට ලක් වූයේ ඉතාලියේදී ය.අමෙරිකාවේ නිකී හෙයිඩන් පසුගිය ඉරිදා ඉතාලියේදී පැවති සුපර් බයික් ලෝක ශූරතා තරගාවලියට සහභාගී විය.ඔහු අනතුරට ලක් වූයේ ඉතාලියේ රිමිනි මුහුදු තීරය ආශ්‍රිත ප්‍රදේශයේදී පුහුණුවිම්වල නිරතව සිටියදී ය.හෙයිඩන් ගමන් කළ යතුරු පැදිය මෝටර් රථයක ගැටීමෙන් එම අනතුර සිදු විය.අනතුරුව ඔහු රෝහල්ගත කළ අතර විදෙස් මාධ්‍ය වාර්තා කරන්නේ, හෙයිඩන්ගේ තත්ත්වය බරපතළ බවයි.2006 වසරේදී මෝටර්GP යතුරු පැදි ලෝක ශූරතාවය දිනා ගත්තේ ද නිකී හෙයිඩන් ය. 