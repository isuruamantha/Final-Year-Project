ශ්‍රී ලංකා – ඉන්දියා පළමු එක්දින තරගයේ ජය ඉන්දියාවට
ශ්‍රී ලංකාව සමඟ පැවැති පළමු එක්දින ක්‍රිකට් තරගය ඉන්දියාව අද කඩුලු 9 කින් ජය ගත්තේ ය.තරගය පැවැත් වුණේ රංගිරි දඹුලු ජාත්‍යන්තර ක්‍රිකට් ක්‍රීඩාංගණයේදී ය.තරගයේ කාසියේ වාසිය දිනු ඉන්දිය ක්‍රිකට් නායක විරාත් කෝලි පළමුවෙන් පන්දු රැකීමට තීරණය කළේ ය.ඒ අනූව පළමුවෙන් පන්දුවට පහර දුන් ශ්‍රී ලංකා කණ්ඩායම පන්දුවාර 43 යි පන්දු 2 ක් අවසානයේ සියලු දෙනා දැවී රැස් කර ගැනීමට හැකි වුයේ ලකුණු 216 ක් පමණි.ශ්‍රී ලංකා ඉනිමේ අවසන් කඩුලු 5 ලකුණු 40 ක් තුළදී බිඳ වැටිණ.ඉනිමේ වැඩිම ලකුණු ලාභියා වෙමින් නිරෝෂන් දික්වැල්ල ලකුණු 64 ක් රැස් කළ අතර ඇන්ජලෝ මැතිව්ස් නොදැවී ලකුණු 36 ක් රැස් කළේ ය.ජයග්‍රහණය සඳහා ලකුණු 217 ක ඉලක්කයක් වෙනුවෙන් පිටියට පිවිසි ඉන්දිය කණ්ඩායමේ පළමු කඩුල්ල ලෙස රෝහිත් ෂර්මා ලකුණු 4 කට දැවී ගියේ ය.අනගි ඉනිමක් ක්‍රීඩා කරමින් එක්දින දිවියේ 11 වැනි ශතකය වාර්තා කළ ශිකර් ධවාන් නොදැවී ලකුණු 132 ක් සහ එක්දින දිවියේ 44 වැනි අර්ධ ශතකය වාර්තා කළ නායක විරාත් කෝලි නොදැවී ලකුණු 82 ක් රැස් කළහ.ඉන්දිය ක්‍රීඩකයින් පන්දුවාර 28 යි පන්දු 5 කදී එක් කඩුල්ලක් පමණක් දැවී නියමිත ජයග්‍රාහී ඉලක්කය පසු කිරීමට සමත් වූහ. 