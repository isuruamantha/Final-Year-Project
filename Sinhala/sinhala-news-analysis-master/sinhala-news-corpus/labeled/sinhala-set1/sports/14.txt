“ඉතින් මට යන්න කාලේ හරි” – උසේන් බෝල්ට්
සිය ක්‍රීඩා දිවියේ අවසන් තරගය නැරඹීමට පැමිණි ප්‍රේක්ෂකයින්ගෙන් තමන්ට ලැබූ සහයෝගය තමන් අගය කරන බව ලොව කෙටිදුර ධාවන ශූර ජැමෙයිකාවේ උසේන් බෝල්ට් පවසයි. ඔහු මේ අදහස් පළ කළේ 2017 ලෝක ශූරතා මලල ක්‍රීඩා තරගාවලියේ මීටර් 100ය පිරිමි ධාවන ඉසව්ව තුන් වැන්නා ලෙස අවසන් කිරීමෙන් අනතුරුවයි.“මේ පිරිස මාව ගොඩක් දිරිමත් කළා. මම ඒකට ස්තූති වන්ත වෙනවා. මං මට ම ලොකු පීඩනයක් දාගත්තා. නමුත් මං බලාපොරොත්තු නොවූ ආකාරයේ දෙයක් සිදු වුණේ. මගේ කකුල් දෙක රිදෙනවා. මං ජීවිතේ දිව්වයින් පස්සේ කකුල් රිදිච්ච මුල්ම අවස්ථාව මේ. ඉතින් මට යන්න කාලේ හරි කියලා” 