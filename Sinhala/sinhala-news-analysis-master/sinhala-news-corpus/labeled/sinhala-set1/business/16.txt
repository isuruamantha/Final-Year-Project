රවී අබේසූරිය Lifetime Achievement සම්මානයෙන් පිදුම් ලබයි
‘Candor Equities Limited’ හි ප්‍රධාන විධායක නිලධාරී සහ අධ්‍යක්ෂ රවී අබේසූරිය මහතා ආයෝජක වෘත්තිකයින්ගේ ගෝලීය සංගමය වන වරලත් මූල්‍ය විශ්ලේෂක ආයතනය විසින් පිරිනමනු ලබන ‘Lifetime Achievement’ සම්මානයෙන් පිදුම් ලැබී ය. ඒ, ඔහු ආයෝජන කළමනාකරණ වෘත්තියෙහි ප්‍රගමනය වෙනුවෙන් කළ දීර්ඝ කාලීන කැපවීම හා සේවය වෙනුවෙනි.පසුගිය මැයි 19 වන දා අමෙරිකාවේ ෆිලඩෙල්ෆියාහි සම්මාන ප්‍රදානෝත්සවය පැවැත්විණ.CFA ආයතනයේ සභාපති හා ප්‍රධාන විධායක නිලධාරී පෝල් ස්මිත් හා පාලක මණ්ඩලයේ සභාපති ෆෙඩ්රික් පී. ලෙබල් මහත්වරුන් අතින් ඔහුට මෙම සම්මානය පිරිනැමිණ.මෙම අවස්ථාවට එක්ව සිටි ගෝලීය සමාජ සම්බන්ධතා ප්‍රධානී එමිලි ඩන්බර් මහත්මිය පැවසුවේ, සම්මාන ප්‍රදානය මගින් ගෝලීය CFA සමාජ ජාල තුළ සිටින සාමාජිකයින්ගේ දැඩි කැපවීම උත්සාහයන් හඳුනා ගැනීමට හා ඇගයීමට අවස්ථාව උදා වන බවයි.ශ්‍රී ලංකා සමාජය අමෙරිකා එකස්ත් ජනපදයේ වරලත් මූල්‍ය විශ්ලේෂක ආයතනයේ දේශීය සමාජය වන CFA මෙරට ස්ථාපනය කෙරුණේ, 2000 වසරේදී ය.ජාත්‍යන්තර මට්ටමේ ආචාර ධර්ම හා වෘත්තිය විශිෂ්ටත්වය මෙරට ආයෝජකයින්ට හඳුන්වා දීමෙන් අයෝජකයින්ට පුමුඛස්ථානය ලබා දෙන පරිසරයක් ස්ථාපනය කර ප්‍රග්ධන වෙළෙඳපොළේ විශ්වාසය හා ක්‍රියාකාරීත්වය ගොඩ නැංවීම CFA  ශ්‍රී ලංකා සමාජයේ ප්‍රධාන අරමුණයි. 