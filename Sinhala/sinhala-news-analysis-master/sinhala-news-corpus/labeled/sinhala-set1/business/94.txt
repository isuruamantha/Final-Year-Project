රබර් කර්මාන්තය අර්බුදයක ?
රබර් සඳහා දැනට පවතින මිල ශීඝ්‍රයෙන් පහළ යාම නිසා කර්මාන්තය ඉදිරියට පවත්වාගෙන යාමට නොහැකි තත්ත්වයක් මතුව ඇතැයි රබර් කර්මාන්තයේ නියැලෙන පිරිස් පෙන්වා දෙති.ප්‍රධාන අපනයන බෝග අතරින් එකක් වන රබර්, පසුගිය වසර කිහිපයදී ම අර්බුද රැසකට මුහුණ දුන් කර්මාන්ත අතරින් එකකි.කාලගුණික විපර්යාසයන් වලදී කර්මාන්තය පවත්වාගෙන යෑමට නොහැකිව රබර් වතුහිමියන් දැඩි දුෂ්කරතාවකට පත්වූහ.වැසි සහිත කාලගුණික තත්ත්වයකදී වැසි ආවරණ යෙදීම කුඩා රබර් වතු හිමියන්ට දැරිය නොහැකි වියදමකි.එමෙන්ම රබර් ආනයනය කිරීමේදී අයකරන බදු මුදල අඩුවීම ද කර්මාන්තය කඩා වැටීමට හේතුවක් බවක් කර්මාන්තයේ නියැලෙන පිරිස පෙන්වා දෙති.මෙතෙක් රබර් කිරි සහ රබර් ෂීට් කිලෝවකට නියම වී තිබූ රුපියල් 500 – 600 ත් අතර මිල රුපියල් 244 දක්වා අඩුවීම ත් කර්මාන්තය දැඩි ලෙස කඩා වැටීමට තව ත් හේතුවකි.ඉන් වඩාත් ම පීඩාවට පත්ව ඇති කුඩා රබර් වතු හිමියන් සහ එහි නිරත කර්මාන්තකරුවන් පෙන්වා දෙන්නේ මේ හේතුවෙන් ඔට්ටපාලු කර්මාන්තය ද සම්පූර්ණයෙන්ම විනාශ වී ඇති බව ය.ආර්ථිකය ස්ථාවරව පවත්වාගෙන යාමට අවශ්‍ය කරන ප්‍රායෝගික වැඩ පිළිවෙළක් කෙරෙහි රජයේ අවධානය යොමු නොවුනහොත් මෙම කර්මාන්තයෙන් ජනතාව ඈත්වීම වැළැක්විය නොහැකි බව ද රබර් කර්මාන්තයේ නියලෙන්නන් පවසති. 