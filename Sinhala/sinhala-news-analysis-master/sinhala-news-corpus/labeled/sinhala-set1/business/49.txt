නීති කඩන වෙළෙඳුන්ට එරෙහි නීති ගෙන ඒමට මහජන අදහස් විමසයි
පාරිභෝගික නීති කඩකරන වෙළෙඳුන්ට එරෙහිව නව නීති ගෙන ඒම සඳහා මහජන අදහස් වීමසීම ආරම්භ කර ඇතැයි කර්මාන්ත හා වාණිජ කටයුතු අමාත්‍යාංශය පවසයි.එම අමාත්‍යාංශයේ ලේකම් චින්තක ලොකුහෙට්ටි මහතා සඳහන් කළේ, පාරිභෝගිකයන් ආරක්ෂා කිරීම වෙනුවෙන් මෙම පියවර ගෙන ඇති බව ය.මේ අතර පාලන මිල ඉක්මවා සහල් ඇතුළු ආහාර ද්‍රව්‍යයන් අළෙවි කරන වෙළෙඳුන් අත්අඩංගුවට ගැනීම සඳහා දිවයින පුරා වැටලීම් ක්‍රියාත්මක බව ලේකම්වරයා සඳහන් කළේ ය.දිවයිනේ ඕනෑම ස්ථානයක වැටලීම් කළ හැකි වන පිරිදි ප්‍රාදේශීය වැටලීම් ඒකකවලට අමතරව නව විශේෂ ඒකකයක් පිහිටුවීම ට ද පාරිභෝගික කටයුතු අධිකාරිය පියවර ගෙන තිබේ. 