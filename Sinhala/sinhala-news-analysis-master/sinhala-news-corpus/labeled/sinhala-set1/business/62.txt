විදුලි ගාස්තු ඉහළ දැමීමට ඉඩ දෙන්නේ නැහැ – නියෝජ්‍ය ඇමති අජිත් පී. පෙරේරා
විදුලි ගාස්තු සියයට 5 කින් ඉහළ දැමීමට ලංකා විදුලිබල මණ්ඩල‍ය යෝජනා කර තිබේ.ලංකා විදුලි බල මණ්ඩලයට ගාස්තු සංශෝධනයක් කිරීමට අවශ්‍ය වුවහොත් ඒ සඳහා එහි නියාමන ආයතනය වන මහජන උපයෝගිතා කොමිෂන් සභාවෙන් ඉල්ලිමක් කළ යුතු වේ.විදුලි බල මණ්ඩලයට සෑම මාස 06 කට වරක් තම පිරිවැය හා ආදායම් තත්ත්වයන් පිළිබඳ සළකා එම ඉල්ලීම ඉදිරිපත් කළ හැකියි.ඒ අනුව සියයට 05 ක විදුලි ගාස්තු සංශෝධනයක් කර ගැනීම සඳහාවන ඉල්ලීම මහජන උපයෝගිතා කොමිෂන් සභාව වෙත මේ වන විට ඉදිරිපත්ව තිබේ.නමුත් විදුලිබල හා පුනර්ජනීය බලශක්ති නියෝජ්‍ය අමාත්‍ය අජිත් පී. පෙරේරා මහතා පැවසුවේ විදුලි ගාස්තු ඉහළ දැමිමට ඉඩ නොතබන බවය. 