BREAKING: ගනුදෙනු සීමා ඉවත් කරන්නැයි පර්පෙචුවල් ට්‍රෙෂරීස් අධිකරණයෙන් කළ ඉල්ලීම ඉවතට
බැඳුම්කර ගනුදෙනුවට සම්බන්ධ සීමා සහිත පර්පෙචුවල් ට්‍රෙෂරීස් පෞද්ගලික සමාගම සහ ඊට අනුබද්ධිත සමාගම් 2ක් ගොනු කළ පෙත්සම් අභියාචනාධිකරණය අද නිෂ්ප්‍රභ කළේ ය.එම පෙත්සම ගොනු කර තිබුණේ, තම ගනුදෙනු සීමා කරමින් මහ බැංකු මූල්‍ය මණ්ඩලය පසුගිය වසරේ නොවැම්බර් මස 7 වන දා පැනවූ නියෝග අවලංගු කරන ලෙස ඉල්ලමිනි.නීතිපති ඇතුළු වගඋත්තරකාර පාර්ශවයේ නීතිඥයින් අධිකරණයේදී ප්‍රකාශ කළේ, පෙත්සම්කාර සමාගම් නිවැරදි ලෙස සංස්ථා ගත කර නොමැති බව ය.එය පිළිගත් අභියාචනාධිකරණ සභාපති විනිසුරු රෝහිණි වල්ගම මහත්මිය ඇතුළු අභියාචනාධිකරණ විනිසුරු මඩුල්ල පෙත්සම නිෂ්ප්‍රභ කිරීමේ නියෝගය නිකුත් කළේ ය. 