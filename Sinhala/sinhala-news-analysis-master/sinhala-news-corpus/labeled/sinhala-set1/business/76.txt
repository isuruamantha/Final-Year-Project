දැඩි නියඟය හේතුවෙන් තේ නිෂ්පාදනය 50% කින් පහළට
දැඩි නියඟය හේතුවෙන් තේ නිෂ්පාදනය 50% කින් පහළ ගොස් ඇතැයි කුඩා තේ වතු හිමියන්ගේ ජාතික සම්මේලනය පවසයි.එහි ජාතික සංවිධායක ලාල් ප්‍රේමනාත් මහතා පැවසුවේ, තේ කර්මාන්ත ශාලා 50 ක පමණ කටයුතුද ආඩාලවී ඇති බව ය.මෙවැනි අර්බුදකාරි අවස්ථාවේ රජයේ සහන අපේක්ෂා කරන බව ද ඔහු සඳහන් කළේ ය.කුඩා තේ වතු සංවර්ධන අධිකාරියේ හිටපු සභාපති නොයෙල් පද්මසිරි කාරියවසම් මහතා පැවසුවේ, කුඩා තේ වතු හිමියන්ට සහන සැලසීම පිළිබඳව රජයේ අවධානය යොමුවී නොමැති බව ය. 