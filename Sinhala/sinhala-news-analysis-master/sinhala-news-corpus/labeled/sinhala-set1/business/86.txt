ජනවාරි මාසයේ වාහන ලියාපදිංචිය 42 % කින් පහළට
දෙසැම්බර් මාසයට සාපෙක්ෂව ජනවාරි මාසයේ වාහන ලියාපදිංචිය 42 % න් පහළ ගොස් ඇතයි මෝටර් රථ ප්‍රවාහන දෙපාර්තමේන්තුව පවසයි.මෝටර් රථ ප්‍රවාහන කොමසාරිස් දෙපාර්තමේන්තුවට අනුව පසුගිය නොවැම්බර් මාසයේදී වාහන 62423 ක් ලියාපදිචි වී තිබිණ.නමුත් එය දෙසැම්බර් මාසයේදී වාහන 57,356 ක් දක්වාත්, ජනවාරි මාසයේදී වාහන 32,801 ක් දක්වාත් පහළ ගොස් තිබේ.මෙහිදි කැපී පෙනන ලෙස පහළ ගොස් ඇත්තේ, මෝටර් රථ ලියාපදිංචියයි.දෙසැම්බර් මාසයේදී 7177 ක් වූ මෝටර් රථ ප්‍රමාණය ජනවාරි මාසයේදී 3480 ක් දක්වා 52% කින් පහළ ගොස් තිබේ.මෝටර් රථ ප්‍රවාහන දෙපාර්තමේන්තුවේ කොමසාරිස් ජනරාල් ජගත් චන්ද්‍රසිරි මහතා සඳහන් කළේ, පසුගිය කාලයේ වාහන මිල ගණන්වල සිදුවුණු උච්ඡාවචනය මේ සඳහා බලපාන්නට ඇති බව ය.ලියාපදිංචි වාහන 32,801 න් 22,225 ක් යතුරු පැදි ලියාපදිංචි වී ඇති බව ත් මෝටර් රථ 3,480 ත්‍රීරෝද රථ 3,405 ක් වශයෙන් ලියාපදිංචි වී ඇති බව ත් ඔහු අවධාරණය කළේ ය. 