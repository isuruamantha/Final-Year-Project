අනෙකුත් රටවල ප්‍රමුඛ සන්නිවේදන සමාගම් යටතේ ගූගල් ලූන් ව්‍යාපෘතිය සිදුවෙද්දී ‘රාමා’ ගූගල් බැලුන් පිම්බුවේ කොහොමද?
ගූගල් ලූන් අත්හදා බලන ලොව කිසිඳු රටක නොමැති ක්‍රියාමාර්ග ශ්‍රී ලංකාවේදී යොදාගෙන ඇති අයුරු අප දිගින් දිගට අනාවරණය කළේය.මේ ඒ පිළිබඳව තව ත් විමසා බැලීමකි.ගූගල් ලූන් ව්‍යාපෘතියේ නිල වෙබ් අඩවියට අනුව ඔවුන් නවසීලන්තය, බ්‍රසීලය, ඕස්ට්‍රේලියාව සහ ඉන්දුනීසියාව යන රටවල මෙම ව්‍යාපෘතිය අත්හදා බලන්නේ එම රටවල ප්‍රමුඛතම සන්නිවේදන සමාගම් සමගිනි.නවසීලන්තයේ වොඩර්ෆෝන් සමග මෙම අත්හදා බැලීම් සිදු කරන අතර එම සමාගම නවසීලන්තයේ මිලියන 3 යිදශම 7 කට අධික ග්‍රාහකයින්ට සන්නිවේදන සේවා සපයන ආයතනයකි.බ්‍රසීලයේ ටෙලිෆොනිකා රට තුළ මිලියන 97 යි දශම 2 ක සම්බන්ධතා ක්‍රියාත්මක කරන ආයතනයක් වන අතර රටවල් 21 ක ව්‍යාපාර ව්‍යාප්ත කර තිබේ.ගුගල් ලූන් ඕස්ට්‍රේලියාවේ අත්හදා බැලීම් සිදුකරන්නේ ටෙල්ස්ට්‍රා සමාගම සමගිනි.ටෙල්ස්ට්‍රා මිලියන 17 යි දශම 4 ක ජංගම දුරකතන සේවා සපයන අතර මිලියන 6.5 ක ස්ථාවර දුරකතන සේවා සපයන සමාගමකි.ඉන්දුනීසියාවේ සමාගම් 3ක් මේ සඳහා එක්ව සිටින අතර ඒ අතරින් ටෙල්කොම්සෙල් සන්නිවේදන සේවා සැපයීමේදී සියයට 46 ක දායකත්වයක් ලබා දෙන්නේය.අනෙක් සමාගම වන ඉන්ඩෝසැට් හරහා මිලියන 68.5ක සන්නිවේදන සම්බන්ධතා ක්‍රියාත්මකයි.මිලියන 40කට වඩා සම්බන්ධතා ක්‍රියාත්මක කරන එක්සෙල් ආසියාටා සමාගම ඉන්දුනිසියාවේ ඇති තවත් සන්නිවේදන සේවා සපයන ආයතනය‍කි.ලොව ප්‍රමුඛතම රටවල් සුප්‍රක්‍රට දුරකතන සන්නිවේදන සමාගම් සමග ගූගල් ලූන් අත්හදා බලද්දී ශ්‍රී ලංකාවේ එම අත්හදා බැලීම් සිදුවන්නේ 2015 ජුනි 26 ලියාපදිංචි කළ රාමා සමාගම සමගිනි.පී.සිවගනනාදන් ඇතුළු අධ්‍යක්ෂවරුන් දෙදෙනෙකු පමණක් ඇති මේ සමාගම කොපමණ ආයෝජනය කර ඇත්දැයි සඳහනක් නොවන අතර ලාභය පිළිබඳව ද තොරතුරු වාර්තා වන්නේ නැහැ.මේ අතර ගුගල් ලූන් ව්‍යාපෘතියේ නිල වෙබ් අඩවිය පවසන්නේ ව්‍යාපෘතියට අවශ්‍ය සංඛ්‍යාත ලබා ගැනීමේදී ඔවුන් සමග සම්බන්ධ වී සිටින දේශීය දුරකනත සේවා සපයන්නන්ගේ සංඛ්‍යාත උපයෝගී කර ගන්නා බව ය.එමගින් දේශීය සේවාවන්ට කිසිඳු බාධාවක් නොවන බව ද වෙබ් අඩවිය පෙන්වා දෙන්නේය.එහෙත් රාමා සමාගම හරහා මෙරටදී ගූගල් ලූන් ව්‍යාපෘතිය අත්හදා බැලීම සඳහා ඉල්ලා සිටියේ මෙග‍හර්ට් 700 සංඛ්‍යාත පරාසයයි. 