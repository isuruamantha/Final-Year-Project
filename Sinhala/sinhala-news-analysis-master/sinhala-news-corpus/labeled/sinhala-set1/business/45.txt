ප්‍රශ්නගත බැඳුම්කර ගනුදෙනුව සිදුවූ දින අර්ජුන මහේන්ද්‍රන් වෙන්දේසිය නිමවීමෙන් පසු යළිත් රාජ්‍ය ණය දෙපාර්තමේන්තුවට පැමිණි බවට තොරතුරු
ප්‍රශ්නගත බැඳුම්කර ගනුදෙනුව සිදුවූ 2015 පෙබරවාරි 27 වන දින එවක මහ බැංකු අධිපති අර්ජුන මහේන්ද්‍රන් මහතා වෙන්දේසිය නිමවීමෙන් පසුව පස්වරුවේ යළි ත් රාජ්‍ය ණය දෙපාර්තමේන්තුවට පැමිණි බව ජනාධිපති කොමිසම හමුවේ අද අනාවරණ විය.අද ත් සාක්ෂි දුන් රාජ්‍ය ණය දෙපාර්තමේන්තුවේ හිටපු සහකාර අධිකාරී එම්.ඉසඩ්.එම්. අසීම් මහතා පැවසුවේ, වෙන්දේසියෙන් ලබා ගන්නා බැඳුම්කරවල වටිනාකම පිළිබඳව තීරණය කරන ටෙන්ඩර් කමිටුව රැස්වීමට පෙර මහේන්ද්‍රන් මහතාගේ පැමිණීම සිදු වූ බව ය.මහැ බැංකු බැඳුම්කර ගනුදෙනු පිළිබඳව පරීක්ෂා කරන ජනාධිපති කොමිසම හමුවේ රාජ්‍ය ණය දෙපාර්තමේන්තුවේ හිටපු සහකාර අධිකාරී එම්.ඉසඩ්.එම්. අසීම් මහතා අද සාක්ෂි දුන්නේ තුන්වන දිනයටයි.වෙන්දේසියෙන් පසුව පස්වරු 12.30 ට පමණ රාජ්‍ය ණය දෙපාර්තමේන්තුවට පැමින ඇති අර්ජුන මහේන්ද්‍රන් මහතා රාජ්‍ය එහි අධිකාරීවරියගෙන් වෙන්දේසියේ තොරතුරු විමසා තිබේ.ඒ වනවිට ලැබී තිබූ ලංසු සියල්ල ලබාගන්නා ලෙස හිටපු අධිපතිවරයාගෙන් උපදෙස් ලැබුන බව එම්.ඉසඩ්.එම්. අසීම් මහතා සඳහන් කළේය.ඔහු පැවසුවේ, එය අහිතකර ප්‍රතිවිපාක ඇතිවිය හැකි තත්ත්වයක් බවත් ඉන් පොලී අනුපාත ඉහළ යා හැකි බවත් තමන් අධිපතිවරයාට දැන්වූ බව ය.පසුව ටෙන්ඩර් මණ්ඩලය රැස්වූ අතර අධිපතිවරයාගේ නිර්දේශය එහිදී සාකච්ඡා කර තිබේ.හිටපු සහකාර අධිකාරීවරයා පැරවසුවේ මෙහිදී ලංසු ඇතුළත් මුල් ලේකනය වෙනුවට දෙවන විකල්ප ලේකනය ටෙන්ඩර් මණ්ඩලයට ඉදිරිපත් කළ බව ය.එවැනි ලේඛනයක් කෝප් කමිටුව හෝ පිටිපන කමිටුවේ අවධානයට ලක් නොවීම පිළිබඳව ප්‍රශ්න කළ අවස්ථාවේ සාක්ෂිකරු කියා සිටියේ එම ලේඛන ලබා ගැනීමට අවස්ථාව තිබුණත් අවධානය යොමු නොවූ බව ය.මේ ටෙන්ඩර් කමිටුවේ එවක සභාපතිවරයා වූ පී.සමරසිංහ මහතා රැස්වීම පැවැත්වෙන අතරවාරයේ විනාඩි 45 ක පමණ කාලයක් ගෙන දුරකථනයෙන් අධිපතිවරයා අමතා උපදෙස් ලබාගත් බව අද සාක්ෂියේදී අනාවරණ විය.එම්.ඉසඩ්.එම්. අසීම් මහතා පැවසුවේ අධිපතිවරයාගේ උපදෙසක් බැවින් අවසානයේ එය අනුගමනය කිරීමට ටෙන්ඩර් මණ්ඩලයට සිදු වූ බව ය.ඒ අනුව රුපියල් බිලියන 10 යි දශම 5 ක් පෙබරවාරි 27 වන දා වෙන්දේසියෙන් ලබා ගැනීමට තීරණය වී තිබේ.මේ අතර අසීම් මහතා කෝප් කමිටුවට හා ජනාධිපති කොමිසමට ලබාදුන් සාක්ෂි අතර පරස්පරයක් ඇති බව පර්පෙචුවල් ට්‍රෙෂරීස් සමාගමේ නීතිඥවරුන් තර්ක කළේය.එහිදී කොමිසම නියෝග කළේ, එම පරස්පරතා ලිඛිතව ඉදිරිපත් කරන ලෙස ය. 