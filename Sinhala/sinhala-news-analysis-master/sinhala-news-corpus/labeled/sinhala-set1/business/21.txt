කැපිටල් මහරාජා සංවිධානයෙන් තීන්ත වෙළඳපොළට නව නිෂ්පාදනයක්
සීමාසහිත කැපිටල් මහරාජා සංවිධානය අද තීන්ත වෙළඳපොළට නව නිෂ්පාදනයක් හඳුන්වා දුන්නේ ය.කන්සායි පේන්ට්ස් ලංකා පුද්ගලික සමාගම නමින් අද විවෘත කෙරුණු මෙම නව නිෂ්පාදනාගාරය කොග්ගල ආයෝජන කලාපයේ පිහිටා තිබේ.සීමාසහිත කැපිටල් මහරාජා සංවිධානයේ අනුබද්ධිත ආයතනයක් වන කැපිටල් හෝල්ඩින්ස් මහරාජා පුද්ගලික සමාගම මෙම නිෂ්පාදනය ශ්‍රී ලාංකිකයින්‍ට පිරිනමන්නේ ජපානයේ ප්‍රමුඛ පෙළේ තීන්ත නිෂ්පාදන සමාගමක් වන කන්සායි නෙරෝ ලැක් පේන්ට්ස් ආයතනය සමග එක්වයි.මේ අවස්ථාවට සීමාසහිත කැපිටල් මහරාජා සංවිධානයේ ඉහළ පෙලේ නිලධාරිහු පිරිසක් එක්ව සිටියහ.මෙහිදී අදහස් පළ කරමින් , සීමාසහිත කැපිටල් මහරාජා සංවිධානයේ සමූහ අධ්‍යක්ෂ ,ප්‍රධාන විධායක නිලධාරී මොහාන් බරාරා මහතා පැවසුවේ, කන්සායි තීන්ත ශ්‍රී ලංකාව තුළ සාර්ථක විය හැකි බවයි.එසේ ම ඔහු මෙහිදී මෙම නව නිෂ්පාදනයට සම්බන්ධ වූ සියලු පාර්ශවකරුවන්ට ස්තුතිය පළ කළේ ය. 