අයිසන්හවර් සාමාජිකත්වලාභීන්ගේ මාධ්‍ය අත්දැකීම් වෝර්ට්න් උපාධි විද්‍යායතනයේ ඉහළ අගැයීමට
ශ්‍රී ලංකාවට ගෞරවණීය කීර්තියක් ගෙන දෙමින් මෙවර අමෙරිකානු අයිසන්හවර් (Eisenhower) සාමාජිකත්වයට හිමිකම් කී කැපිටල් මහරාජා සංවිධානයේ සමූහ අධ්‍යක්ෂ ෂෙවාන් ඩැනියෙල් මහතා ඇතුළු සාමාජිකත්වලාභීන් එරට පෙන්සිල්වේනියා විශ්වවිද්‍යාලයට අනුබද්ධ වෝර්ට්න් උපාධි විද්‍යායතනයේදී (The Wharton School at the University of Pennsylvania) ඉහළ අගැයීමකට ලක් විය.ව්‍යාපාර අධ්‍යයනය සහ නායකත්වය සම්බන්ධයෙන් උපාධි පිරිනමන ආයතනයක් වන මෙම ආයතනය ෂෙවාන් ඩැනියෙල් මහතා ඇතුළු මෙවර අයිසන්හවර් සාමාජිකත්ව ලාභීන් සම්බන්ධයෙන් එම විශ්වවිද්‍යාලයේ ව්‍යාපාර විශ්ලේෂණ සයිබර් අවකාශය තුළින් අයි – පොඩ් විකාශනයක් (podcast)හරහා ඔවුන්ගේ මාධ්‍ය නායකත්ව අත්දැකීම් එම විශ්වවිද්‍යාලයේ සිසුන් සමග බෙදාගැනිණි.එහිදී, 2017 වසරේ අයිසන්හවර් සාමාජිකත්වලාභීන් වන ශ්‍රී ලංකාවේ ෂෙවාන් ඩැනියෙල් මහතා, වියට්නාම්-ඔස්ට්‍රේලියානු ජාතික තාන් බුයි (Thanh Bui) සහ රුවන්ඩාවේ සන්නිවේදන ක්‍රියාකාරිණියක වන ඩයනා එම්පයිසි (Diana Mpysi) යන මහත්ම මහත්මීන්ගේ මාධ්‍ය සහ කලා ජීවිතයේ අත්දැකීම් සහ විවිධ ජනකොටස් කලාව සහ මාධ්‍ය හරහා සමීප කිරීම තුළින් සමාජයීය වෙනසක් ඇති කිරීමට කළ මෙහෙවර පිළිබඳව මෙහිදී සාකච්ඡාවට ලක් විය. 