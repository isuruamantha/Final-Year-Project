චීනය අපේක්ෂිත ආර්ථික වර්ධන වේගය 6.5%කින් පහත හෙළයි
චීනය මේ වසරේ එරට අපේක්ෂිත ආර්ථික වර්ධන වේගය 6.5%ක් දක්වා පහත හෙළීමට පියවර ගනු ලැබුවේය.විදෙස් මාධ්‍ය වාර්තා කළේ, එය එරට ඉකුත් වසරේ ඉලක්කගත ආර්ථික වර්ධන වේගයට සාපේක්ෂව 0.5%කින් පහත හෙළීමක් බව ය.චීනයේ ණය පියවා ගැනීමේ අරමුණින් දුෂ්කර ප්‍රතිසංස්කරණ ක්‍රියා වෙත යොමුවීමේ අපේක්ෂාවෙන් එරට රජය මෙවර ආර්ථික වර්ධන වේගය ඉකුත් වසරේ අපේක්ෂිත ඉලක්කයට වඩා පහත හෙළීමට පියවර ගෙන ඇති බව රොයිටර් පුවත් සේවය වාර්තා කළේ ය.ඉකුත් වසරේදී චීනයෙන්, වසර 26කට පසුව වාර්තා වූ අඩුම ආර්ථික වර්ධන වේගය වාර්තා වී ඇති අතර මෙහිදී චීන අග්‍රාමාත්‍යවරයා ඉකුත් වසරට සාපේක්ෂව 7% කින් ඉහළ නැංවීමට සැලසුම් කර ඇති චීන ආරක්ෂක වියදම් පිළිබඳව ද කරුණු ඉදිරිපත් කිරීමට නියමිතව තිබේ.චීනයෙන් ආනයනය කරන භාණ්ඩ වෙනුවෙන් අය කරන තීරුබදු ඉහළ නැංවීමට අමෙරිකානු ජනාධිපති ඩොනල්ඩ් ට්‍රම්ප් පියවර ගැනීමෙන් අනතුරුව චීන පාර්ලිමෙන්තු සාමාජිකයින් රැස්වන ප්‍රථම අවස්ථාව මෙයවේ. 