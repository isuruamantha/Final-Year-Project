ලබන 29 වන දා එළිදක්වන බස්නාහිර පළාත් මහා නගර සංවර්ධන සැලැස්ම මෙන්න (Special Report)
බස්නාහිර පළාත් මහා නගර සංවර්ධන සැලැස්ම ලබන 29 වන දා එළිදැක්වීමට රජය සැලසුම් කර තිබේ.මේ පිළිබදව පැහැදිලි කිරීම සඳහා ඊයේ කොළඹදී පැවති උත්සවයකදී විෂය භාර අමාත්‍ය පාඨලී චම්පික රණවක මහතා පෙන්වා දුන්නේ ‍වසර 15 ක් පුරා ක්‍රියාත්මක වන මෙම සංවර්ධන සැලැස්ම අදියර 3ක් යටතේ  ක්‍රියාත්මක කරන බව ය.මෙම සංවර්ධන වැඩසටහනට වැයවෙතැයි අපේක්ෂිත මුදල රුපියල් බිලියන 40කි.අමාත්‍ය පාඨලී චම්පික රණවක මහතාබස්නාහිරට මහ නගරයක් ඇයි මේ ව්‍යවුල් නාගරිකරණය විසින් අපිට ඇති කරලා තියෙන ප්‍රශ්න  මාර්ග තදබදය , කසල, මුඩුක්කු , යාචකයෝ පරිසර දුෂණය මේ ප්‍රශ්නවලට උත්තර ‍හොයා ගන්න. අපි හැමදාම කතා කරනවා සංවර්ධිත ජාතිය බිහිකිරීම පිළිබද විදිමත් නගර සැලැස්මක් අවශ්‍යයයි එකට මුහුණදීමට අද අපි මැදි ආදායම් රටක් ඒක පුද්ගල ආදායම ඩොලර් 4000 යි  දියුණු රටක් වෙන්න ඩොලර්  12,000 හේ  ඉලක්කයට යන්න 2030 දී ඒ සඳහා අවශ්‍ය ජවය සැපයීම තමයි මෙතනින් අපි බලාපොරොත්තු වෙන්නේ.ආර්ථික සමෘධිය, සාමාජ සාධාරණයත්වය, පරිසර සංරක්ෂණය හා අධ්‍යාත්මික මිනිසෙකු බිහිකිරීම ප්‍රධාන අරමුණු හතරක් මත  ව්‍යාපෘතිය සැලසුම් කර තිබේ.එම අරමුණු මත ප්‍රධාන තේමා 10ක් යටතේ ව්‍යාපෘති 150 ක්  ක්‍රියාත්මක අපේක්ෂිතයි.වරාය නගරයක් බිහිකිරිම ඉන් ප්‍රධාන ව්‍යාපෘතියකි.ඒ පිළිබඳව අදහස් දැක්වූ පාඨලී චම්පික රණවක මහතා මෙසේ සඳහන් කළේය.ඒ වරාය නගරය කියන්නේ චීන ව්‍යාපෘතිය නෙවෙයි. මට්ටක්කුලියේ සිට වැල්ලවත්ත දක්වා ප්‍රදේශය ආවරණය වෙනවා. දැනට අපි කරන්නේ වරාය ආශ්‍රිත ක්‍රියාකාරකම් ට්‍රාන්ට්ෂිප්මන්ට් එහෙම නැත්නම් පිටරටවලින් බඩු ගෙනැන්ලා වෙන නැව් වලට දානවා. ඒ වෙනුවට අපි නැව් පිරිසිදු කිරීමේ  නැව්වලට අවශ්‍ය කරන යාන්ත්‍රික ආංගෝපාංග සැපයීමේ ඒ වගේම නෞකා යාත්‍රා මේවා අර ඇතුලේ  හදන වැඩපිළිවෙළ ඇතුළු වරාය සම්භන්ධ සියළු ව්‍යාපෘති ගෙන්න අපි බලාපොරොත්තු වෙනවා.කටුනායක ගුවන්තොටුපොළ ආශ්‍රීතව ගුවන් නගරයක් ඇති කිරීම ද මහා නගර සංවර්ධන වැඩපිළිවෙළේ තවත් ප්‍රධාන ව්‍යාපෘතියකි.අමාත්‍ය පාඨලී චම්පික රණවකදැනට තියෙන ගුවන්තොටුපොළේ තනි ගුවන්පතය වෙනුවට තව ගුවන්පත දෙකක් එනවා. ඒ වගේම රත්මලානේ තියෙන ඒ ගුවන්තොටුපොළේ අභ්‍යන්තර ගුවන් කටයුතු අපි කටුනායකට ගෙනියනවා. ඊළඟට මේ කටුනායක ත් වරාය නගරයත් යාකරණ පෑලියගොඩ නව පාලමක් ඉදි කරලා  ඒ පාලම ගුවනින් ගෙනියනවා ගොල් ‍ෆෙස් එකටකොළඹ කොටුව ආශ්‍රිත ප්‍රදේශය වාණිජ නගරය ලෙස ත්, බත්තරමුල්ල හා කෝට්ටේ  පරිපාලන ප්‍රදේශය ලෙසත්, හොමාගම සිට මාලඹෙ දක්වා තාක්ෂණික නරගය ලෙසත් සංවර්ධනය කිරීමට සැලසුම් කර තිබේ.අමාත්‍ය පාඨලී චම්පික රණවකකොළඹ කොටුව, පිටකොටුව කොම්පඤ්ඥ වීදිය, ඇස්වාට්ටුව ඇතුළු ඒ ප්‍රදේශය. ඒ සෙන්ට්‍රල් බිස්නස් හබ්එකේ තියෙන සියලුම පරිපාලන දෙවල් මුදල් නොවන ජනාධිපති කාර්යාලය, ජනාධිපති මන්දියර අග්‍රමාත්‍ය නිල නිවස ඇතුළු මේ සියළුම දෑ ‍ගෙනියනවා මේ පාර්ලිමේන්තුව අසල වටෙට අපි හදනවා රුසියාවේ ‍ක්‍රෙම්ලින් එක වගේ පරිපාලන නගරයක් බවට මේක පත් කරනවා.ප්‍රධාන ප්‍රවාහන මධ්‍යස්ථානය කොළඹ කොටුවේ ඉදිරීමට සැලසුම් කර ඇති අතර කොළඹට පි‍විසෙන ප්‍රධාන මාර්ග කිහිපයක  නව ප්‍රවාහන ම්‍යස්ථාන කිහිපයක් පිහිටුවීට ද අපේක්ෂිතයි.එහි සිට කොළඹ නගරය තුළ නවීන බස් රථ සේවාවාක් ආරම්භ කොට පවතින ප්‍රවාහන අර්බුදයට විසඳුම් දීමට සැලසුම් කර තිබේ.බස්නාහිර පළාත් සංවර්ධනය වැඩපිළිවෙළ තුළ බලශක්ති ක්ෂෙත්‍රයේ නව පෙරළියක් කිරීම ද තවත් සැලැස්මකි.පාඨලී චම්පික රණවකඅපි ගෑස් කෙරවලපිටියේ ඇති කරන්න බලාපොරොත්තු වෙනවා.ඒ ගෑස් ගෙන්න බලාපොරොත්තු වෙන්නේ මන්නාරමේ තියෙන අපේම ගෑස් වලින් ඒ ගෑස් ටර්මිනල් එකෙන් බලශක්තිය සපයනවා. ඒ වගේම බස් ප්‍රවාහනය ගෑස් වලින් දුවන්නේ.  ඊළඟට අලුත් බලා‍ගාරයක් එනවා. ගෑස් බලාගාරයක්.නිවාස ව්‍යාපෘති, කර්මාන්ත නගර, හරිත කාලාප, වැවිලි නගර ඇතුළ තවත් ව්‍යාපෘති රැසක් ‍බස්නාහිර පළාත් මහනගර සංවර්ධන වැඩපිළිවෙළට ඇතුළත්.රාජ්‍ය මෙන්ම පෞද්ගලික අංශයේ ආයෝජන මේ සඳහා යෙදවීම රජයේ සැලසුමයි.අමාත්‍ය පාඨලී චම්පික රණවකප්‍රධාන ව්‍යාපෘති 150 ක්  පමණ හඳුනාගෙන තිබෙනවා. ඒවා අපි පියවරෙන් පියවර ඉදිරි කාලයේදී ආයෝජකයින්ට  විවෘත කරන්න බලාපොරොත්තු වෙනවා. 