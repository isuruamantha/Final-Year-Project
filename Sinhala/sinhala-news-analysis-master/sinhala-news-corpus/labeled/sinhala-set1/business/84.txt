සමස්ත ලංකා ගොවිජන සම්මේලනයෙන් දූෂණ මර්දන කමිටු ලේකම් කාර්යාලයට පැමිණිල්ලක්
රජයේ වී තොග අඩු මිලට විකිණීමෙන් විශාල පාඩුවක් සිදුව ඇතැයි චෝදනා කරමින් සමස්ත ලංකා ගොවිජන සම්මේලනය අද දූෂණ මර්දන කමිටු ලේකම් කාර්යාලයට පැමිණිලි කළේ ය.විෂය භාර අමාත්‍ය පී. හැරිසන් මහතා පැවසුවේ, වී අලෙවි මණ්ඩලය ක්‍රියාත්මක වන්නේ ගොවියා ආරක්ෂා කිරීම සඳහා මිස ලාභ ලැබීමේ අදහසින් නොවන බව ය.පසුගිය යල කන්නයේ මෙට්‍රික් ටොන් දහ නව ලක්ෂ හතලිස් දෙදාසක් පමණ වු මුළු වී අස්වැන්නෙන් (1,942,408) 10% කට ආසන්න ප්‍රමාණයක් සහතික මිල යටතේ වී අලෙවි මණ්ඩලය මිල දී ගෙන තිබේ.ඒ සම්බා සහල් 1kgක් රුපියල් 50 ක් හා නාඩු 1kg ක් රුපියල් 45 වූ සහතික මිලක් යටතේ ය.කීරි සම්බා සහ සම්බා සහල් තොග රජය මිලදී ගත් මිලටත් වැඩි මිලකට මේ වන විට අලෙවිකර අවසන් කර තිබේ.නමුත් වී අලෙවි මණ්ඩලය රුපියල් 45 කට මිලදී ගත් නාඩු වී තොගය අලෙවි කිරීමට සිදුව ඇත්තේ 1kg ක් රුපියල් 32 .50 ක් වැනි මිලකට ය. 