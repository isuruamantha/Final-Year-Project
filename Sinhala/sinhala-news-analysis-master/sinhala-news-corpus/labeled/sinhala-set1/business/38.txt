උඩ ගොස් බිම වැටුණු ගූගල් බැලුමට මොකද වුණේ? (VIDEO)
ගූගල් ලූන් ව්‍යාපෘතිය පිළිබඳව විදුලි සංදේශ හා ඩිජිටල් යටිතල පහසුකම් අමාත්‍ය හරීන් ප්‍රනාන්දු මහතා අද අදහස් පළ කළේ ය.අමාත්‍යවරයා පැවසුවේ, ගූගල් බැලුමෙන් වයිෆයි නොදෙන බව ත් ෆෝජී තාක්ෂණය ගූගල් බැලුමෙන් ලබා දෙන බව ත් ය.ආචාර්ය මනෝද ගමගේතොරතුරු තාක්ෂණ විශේෂඥශ්‍රී ලංකාවේ ජනගහණයෙන් සියයට 80කටම අන්තර්ජාල සම්බන්ධතා තියෙනවා. නමුත් ඔවුන් ඒවා භාවිතා කරන්නේ නැහැ . ලෝකයේ තුනෙක් දෙකකට අන්තර්ජාල සබඳතා නැහැ කියනකොට , ඔවුන් උත්සහ කරන්නේ එය ලබා දෙන්න. රට තුළ අන්තර්ජාල සම්බන්ධතා ලබාදෙන ආයතනවලින් ඔබ ඇහුවොත් ඔවුන් කියාවි අන්තර්ජාල බ්‍රෝඩ්බෑන්ඩ් සේවාව ජනගහණයෙන් සියයට 80කට ලබා ගන්න පුළුවන් කියලා. තවත් සමාගම් දෙක තුනක් කියාවි ඔවුන්ගේ සේවා හරහා ජනගහණයෙන් සියයට 75කට වඩා අන්තර්ජාල සේවා සැපයිය හැකියි කියලා. නමුත් මෙතන තිබෙන ගැටලුව තමයි රටේ ජනගහණයෙන් සියයට 22ක් පමණයි අන්තර්ජාලය භාවිත කරන්නේදැනටමත් ඉන්ටර්නෙට් භාවිතයේදී අධික බදු ගෙවීමට සිදුව ඇති බව ත් මෙවැනි ව්‍යාපෘතිවලින් තව ත් බදු බර ඉහළ යාමට අවදානමක් ඇති බව ත් ගමගේ මහතාගේ මතය යි.පසුගිය කාලයේදී අපිට තිබුණු බදු ප්‍රතිපත්තීන්ට අනුව බ්‍රෝඩ් බ්‍රෑන්ඩ් අන්තර්ජාල පහසුකම් සඳහා සියයට 10ක බද්දකුත්, සාමාන්‍ය දුරකතන සන්නිවේදන කටයුතු සඳහා සියයට 25ක බද්දකුත් පනවා තිබුණා. මේවාට වැට් බදු පනවා තිබුනේ නැහැ . වැට් බද්දත් මේ සියයට 25 ප්‍රතිශතය තුළ අන්තර්ගතව තිබුණා. නමුත් මේ වන විට බදු ප්‍රතිශතය සියයට 10 සිට සියයට 25 දක්වා වැඩි වී තිබෙනවා. ඊට අමතරව සියයට 15ක වැට් බද්දක් පනවා තිබෙනවා . ප්‍රමුඛ අවශ්‍යතාව, ජනතාව අන්තර්ජාලය භාවිත කිරීමට යොමු කිරීම නම්, සියයට 50කට ආසන්න බදු පැනවීම මා දකින විදිහට පාරිභෝගිකයින් අධෛර්යමත් කිරීමක්.ගූගල් ලූන් ව්‍යාපෘතියට රජය වියදමක් දරා නොමැති බව ත් අත්හදා බැලීමක් පමණක් බවත් බලධාරීන් කරන පැහැදිලි කිරීම ය.එහෙත් ව්‍යෘපෘතිය හඳුන්වාදීම සඳහා පැවති උත්සවයට වියදම් වූ මුළු මුදල කොපමණ ද ?එම උත්සවය සඳහා සේවා සපයන්නන් තෝරා ගැනීමේදී අනුගමනය කළ ක්‍රමවේද මොනවා ද ?අයි.සී.ටී. ඒ. ආයතනය එම උත්සවය සංවිධාන කිරීමට සහ උත්සවය පැවැත්වීමට වියදම් කළේ රජයේ මුදල් ද ?එම උත්සවයේ වියදම් සඳහා අයි.සී.ටී.ඒ. ආයතනයේ අධ්‍යක්ෂ මණ්ඩලයේ අනුමැතිය හිමිව තිබෙනවා ද ?එපමණක් නොව, ව්‍යාපෘතිය සඳහා තාක්ෂණික උපාංග මෙරටට ගෙන්වීමේදී රේගු නිෂ්කාශන කටයුතු සඳහා අයි.සී.ටී.ඒ. ආයතනය වියදම් කළ මුළු මුදල කොපමණ ද ?ව්‍යාපෘතිය අසාර්ථක වූ පසු කඩා වැටුණු බැලූනය යළි එම සමාගමට යැවීම සඳහා මුදලක් වියදම් වුවා ද ?එම මුදල වියදම් කිරීමට අයි.සී.ටී.ඒ. අධ්‍යක්ෂ මණ්ඩලය අවසර දුන්නා ද ?මෙම ව්‍යාපෘතිය සඳහා මුදල් යෙදෙව්වේ කව්ද ?මේ පිළිබඳව රටේ ජනතාව සත්‍යය දැනගත යුතු නොවේ ද ? 