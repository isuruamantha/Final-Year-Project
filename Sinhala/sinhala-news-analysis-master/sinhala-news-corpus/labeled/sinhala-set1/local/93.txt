ජාතික හැඳුනුම්පතේ ඡායාරූපයට ලබන පළමු වන දා සිට නව ප්‍රමිතියක්
ලබන පළමු වන දා සිට ජාතික හැඳුනුම්පත් සඳහා ඡායාරූප ගැනීමේ ක්‍රමවේදය වෙනස් කර තිබේ.පුද්ගලයින් ලියාපදිංචි කිරීමේ කොමසාරිස් ජනරාල් වියානි ගුණතිලක මහතා සඳහන් කළේ, ඒ අනුව ජාත්‍යන්තර සිවිල් ගුවන් සේවා අධිකාරියේ ප්‍රමිතීන්ට අනුව ලබා ගන්නා ඡායාරූප පමණක් හැඳුනුම්පත් ලබා ගැනීමට ඉදිරිපත් කළ යුතු බව ය.ඒ සඳහා සුදුසුකම් ලත් ඡායාරූප ශාලාවල නාම ලේඛනයක් ද නිකුත් කර ඇති බව ඔහු පැවසී ය.වියානි ගුණතිලක මහතා කියා සිටියේ, ප්‍රාදේශීය ලේකම් කාර්යාලවලට හා ග්‍රාම නිලධාරීවරුන් වෙත ඒ පිළිබඳ උපදෙස් ලබා දී ඇති බව ය.මේ අතර නව ස්මාර්ට් ජාතික හැඳුනුම්පත ඔක්තෝබර් මුල සිට නිකුත් කිරීමට සැලසුම් කර ඇති බව ද පුද්ගලයින් ලියාපදිංචි කිරීමේ කොමසාරිස් ජනරාල්වරයා පැවසී ය. 