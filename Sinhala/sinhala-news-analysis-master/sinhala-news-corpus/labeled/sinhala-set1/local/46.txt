බන්ධනාගාර රැඳවියන්ගේ අයිතිවාසිකම් සුරැකීමේ සංවිධානයේ ලේකම්වරයාගේ නිවසට වෙඩි ප්‍රහාරයක්
මොරටුව, පුරන්අප්පු මාවතේ නිවසකට ඊයේ රාත්‍රියේ කිසියම් පිරිසක් වෙඩි තබා තිබේ.පොලීසිය පැවසුවේ, ඊයේ රාත්‍රී 11.00ට පමණ එම නිවසේ ප්‍රධාන ගේට්ටුවට වෙඩි ප්‍රහාර කිහිපයක් එල්ල කර ඇති බව ය.මෙලෙස වෙඩි තබා ඇත්තේ, බන්ධනාගාර රැඳවියන්ගේ අයිතිවාසිකම් සුරැකීමේ සංවිධානයේ ප්‍රධාන ලේකම් සුදේශ් නන්දිමාල් සිල්වා මහතා තාවකාලිකව රැඳී සිටින ඔහුගේ සහෝදරියකගේ නිවසකට ය.සුදේශ් නන්දිමාල් මහතා වැලිකඩ බන්ධනාගාරයේ රැඳවියන් 27 දෙනෙකු ඝාතනය කිරීමේ සිද්ධියේ ප්‍රධාන සාක්ෂිකරු ද වේ. 