උසස් පෙළ රසායනික විද්‍යා ප්‍රශ්න පත්‍රය පිට කළ සිසුවාට ඇප
තාක්ෂණික මෙවලම් උපයෝගී කරගෙන උසස් පෙළ විභාග ශාලාව තුළදී රසායනික විද්‍යා ප්‍රශ්න පත්‍රය පිට කිරීම සහ අත්පත්‍රකා බෙදා හැරීම සම්බන්ධයෙන් අත්අඩංගුවට පත් උපකාරක පන්ති ගුරුවරයා සහ සහෝදරයා ලබන 16 වනදා දක්වා අද යළි රක්ෂිත බන්ධනාගාරගත කෙරිණ.ඒ, සැකකරුවන් ගම්පහ මහේස්ත්‍රාත් ඩී.ඒ. රුවන්පතිරණ මහතා හමුවට අද ඉදිරිපත් කිරීමෙන් අනතුරුවයි.සිද්ධිය සම්බන්ධයෙන් අත්අඩංගුවට පත් උසස් පෙළ සිසුවා, සිසුවාගේ පියා සහ උපකාරක පන්තිගුරුවරයාගේ පියාට අධිකරණය ඇප නියම කළේ ය.ඒ අනුව සැකකරුවන් රුපියල් 10000 බැගින් වූ මුදල් ඇප සහ රුපියල් ලක්ෂය බැගින් වු ශරීර ඇප දෙකක් මත සැකකරුවන් මුදා හැරීමට මහොස්ත්‍රාත්වරයා නියම කළේ ය.සෑම සතියකම ඉරුදින අපරාධ පරීක්ෂණ දෙපාර්තමේන්තුවේ පෙනී සිටින ලෙස ඇප නියම වූ සැකකරුවන්ට නියම කෙරුණු අතර විදේශ ගමන් තහනම් කෙරිණ. 