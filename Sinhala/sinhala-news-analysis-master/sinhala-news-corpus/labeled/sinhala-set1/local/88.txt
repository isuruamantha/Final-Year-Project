තොරතුරු දැන ගැනීමේ අයිතිය වෙනුවෙන් අපි නිරන්තරව පෙනී සිටිමු
ජනතාවගේ තොරතුරු දැනගැනීමේ අයිතිය වෙනුවෙන් අප නිරන්තරයෙන් පෙනී සිටිනු ඇත.එහෙත් ඊට බාධා වන අයුරින් සකස් කළ ලියවිල්ලක් ගැන අප දිගින් දිගටමට අනාවරණ කළෙමු.ප්‍රවෘත්ති මාධ්‍ය තත්ත්ව පිළිබඳ ස්වාධීන මණ්ඩල පනත ලෙස නම් කර ඇති මේ ලියවිල්ල පිළිබඳව මේ වන විට මාධ්‍ය හා සිවිල් ක්‍රියාකාරීන් ද අදහස් දැක්වීමට පටන්ගෙන තිබේ.19 වන සංශෝධනයට මාධ්‍ය පිළිබඳව වගන්ති ඇතුලත් කළ අයුරින් මේ නීති සම්මත කර ගැනීමට උත්සාහ කරයි ද?ශ්‍රී ලංකා වෘත්තිය ජනමාධ්‍යවේදීන්ගේ සංගමයේ සභාපති, ලසන්ත රුහුණගේ,කැබිනට් තීරණ දැනුම්දීමේ ප්‍රවෘත්ති සාකච්ඡාවේදී ජනමාධ්‍ය අධ්‍යක්ෂ ජනරාල්වරයාගෙන් ඒ වෙලාවේ මාධ්‍යවේදීන් විමසනවා මේ ගැන එතකොට ඔහු කියනවා මේකට මගේ කිසිදු සම්බන්ධයෙක් නැහැ. ජනමාධ්‍ය සංවිධාන තමයි ඕක හැදුවේ අපි කළේ ඒ ගොල්ලන්ට පහසුකම් සැපයීම විතරයි ප්‍රවෘත්ති දෙපාර්තතමේන්තුවේ රැස්වෙන්න දීලා කියලා නම් වගේකුත් කියනවා. නමුත් ඔහු දැන් බොරුවක් කියන්න යනකොට ඇතත් ම එළියට එන්නේ නැහැනේ කොහොම ද මේක ආවේ අයිතිකාරයා කවු ද කියනකොට ජනමාධ්‍ය සංවිධාන පිට මේක පටවනවා අනිත් පැත්තෙන් කියනවා අග්‍රාමාත්‍යතුමා දේශපාලන පොරොන්දුවක් දීලා තිබ්බාලු මැතිවරණයට මේ වගේ එකක් ගේනවා කියලා අපි දන්නේ නෑ ශ්‍රී ලංකා නිදහස් පක්ෂයේවත් මැතිවරණ ප්‍රකාශනවල තිබුනේ නැහැ ජනමාධ්‍ය කොමිසමක් ගේනවා කියන කතාවක්. එතකොටම පේනවා අග්‍රාමාත්‍යතුමා ඔහුට ඒ කොන්ත්‍රාත්තුව භාරදීලා තියනවා මේ ජනමාධ්‍ය සංවිධාන ඉතාම සටකපට විදිහට නොමග යවලා ඔවුන්ගේ මේ යටි අරමුණ ක්‍රියාත්මක කිරීම සඳහා මෙහෙයවලා තියනවා කියන කාරණය. දැන් අපි නොදන්නා ලියවිල්ලක් ගැන අදහස් විමසන්නේ කොහොම ද මොන මහජනයට හරි ලියවිල්ල ගැන දැනුමක් තියෙන්න එපැයි අදහස් විමසන්න. ඕක රට වටේ උස්සගෙන යන මිනිහා ආචාර්ය ප්‍රදීප් වීරසිංහ කියන එක්කෙනා කියනවා ප්‍රශ්නෙකදී අහනවා මේකේ සෝසස් මුලාශ්‍ර හෙළි කළ යුතුයි කියලා තියනවා නේද කියලා මිනිහා කියනවා ඔවු මම මුලාශ්‍ර හෙළි කළ යුතුයි කියන එක තමයිලු පිළිගන්නේ දැන් ඒ සංකල්ප පත්‍රිකාව පවා මේක මේ ජනමාධ්‍ය අමාත්‍යාංශයේ ලේකම්වරයා වෙනුවට රජයේ ප්‍රවෘත්ති අධ්‍යක්ෂ ජනරාල්නේ පබ්ලිෂ්කරන්නේ ලංකාවේ පරිපාලන නීති රීති අනුව අමාත්‍යාංශ ලේකම් වෙනුවට ඒ බලය තියෙන්නේ ඔහු නැත්තම් අතිරේක ලේකම්ට නැත්තම් ජ්‍යේෂ්ඨ සහකාර ලේකම්ට මිසක් ඒක යටතේ තියන තව ත් දෙපාර්තමේන්තු ප්‍රධානියෙක්ට නෙවෙයි. ඒකම නීතිවිරෝධි මේ ඔක්කොම යන්නේ නීතියට එකඟ නැති සාකච්ඡා සම්මුතියකින් තොරවනිදහස් මාධ්‍ය ව්‍යාපාරයේ කැඳවුම්කරු, සී.දොඩාවත්ත,දැන් මෙහි මේ මණ්ඩලයේ සභාපතිවරයා නීතිඥ සංගමයේ නිර්දේශ මත පත්වෙන විශ්‍රම ලත් විනිසුරුවරයෙක් හෝ එවැන්නෙක් විය යුතුයි කියන කාරනේ පසුගිය දවසක රංජන් රාමනායක නියෝජ්‍ය අමාත්‍යවරයා කරපු ප්‍රකාශයක් සම්බන්ධයෙන් නීතිඥ සංගමය තීරණය කරලා තියනවා එමගින් අධිකරණයට අපහසයක් වුනැයි කියලා අධිකරණ ක්‍රියාමාර්ග ගන්න නමුත් දැන් මාධ්‍යවේදියෙක්ගේ ඇසින් බැලුවොත් ඒක ඔහුගේ අදහස් ප්‍රකාශ කිරීම පිළිබඳ දෘෂ්ටිකෝණය නේද කොහොම ද ඒක අභියෝගයට ලක් කරන්නේ කියන ප්‍රශ්නේ මාධ්‍ය ප්‍රජාව නියෝජනය නොකරන කෙනෙක් මෙතන ප්‍රධානියා වීම කොහොම බලපායි ද මේ නියාමන කටයුතුවලදී කියන ප්‍රශ්නේ.මාධ්‍ය සේවක වෘත්තිය සමිති සම්මේලනයේ ලේකම්, ධර්මසිරි ලංකාපේලි,අපි ලෑස්ති නෑ සංවිධානයක් හැටියට ආණ්ඩුවේ නියාමනය බාරගන්න. රංග ප්‍රවෘත්ති අධ්‍යක්ෂවරයා වුණා ම මේ මාධ්‍යවේදීන්ගේ ප්‍රශ්න සහ කොහොම ද ලංකාවේ මාධ්‍ය හැසිරීම ගැන කතා කරන්න විවෘත සාකච්ඡාවකට තමයි පළවෙනි ආරාධනය එන්නේ දෙවාරක් තුන්වරක් ගියා එතකොට අපට තේරුණා විජයානන්ද ජයවීර මහත්තයා ඉතා පැහැදිලිව ප්‍රකාශ කළා අදහස ගත්තා ඒ අය අතේ තියනවා හදපු එකක් ඒ ගොල්ලෝ ස්ට්‍රක්චර් එකක් හදලා ඒක අතේ තියාගෙන තමයි මේ එන්නේ සීල් එක ගහගන්නමාධ්‍ය සංවිධාන හෙළි කළ මේ කරුණු සමග අප ද එකඟ වන අතර අප අවධාරණය කරන්නේ ජනතාවගේ තොරතුරු දැන ගැනීමේ අයිතිය වෙනුවෙන් අප නිරන්තරයෙන් පෙනී සිටින බවයි.ඡන්දයක් තිබුනත් නැතත් අප ජනතාව වෙනුවෙන් වංචා දූෂණ නිරන්තරයෙන් හෙළි කරණු ඇත.ඒ ජනතාවට තීරණ ගැනීමේදී ඒවා පිළිබඳව සලකා බැලීමට අයිතියක් ඇති බැවිනි.සිහි කැඳවීමයි,1. හෙල්පින් හම්බන්තොට ගනුදෙනු.2.අවන්ගාඩ් ගනුදෙනු.3.ග්‍රීක බැඳුම්කර ආයෝජනය.4.කොටස් වෙළෙඳපොළ අක්‍රමිකතා.5.සිරිලිය සවිය ගිණුම.6.මල්වානේ හිමිකරුවෙකු නැති ඉඩම.7.කොළඹ, නුවර නයිට් රේස්.8.මාධ්‍ය ආයතනවලට එල්ල වූ ප්‍රහාර.9.ලසන්ත වික්‍රමතුංග ඝාතනය.10.ප්‍රගීත් එක්නැලිගොඩ අතුරුදන් කිරීම.11.පෝද්දල ජයන්ත, කීත් නොයාර්, උපාලි තේන්නකෝන් ඇතුලු මාධ්‍යවේදීන්ට එල්ල වූ මැර ප්‍රහාර.12.අගවිනිසුරු ශිරාණි බණ්ඩාරනායකට එරෙහි පියවර.13.මහ බැංකු බැඳුම්කර වංචාව.14.වොක්ස්වැගන් කම්හල.15.හොරණ ටයර් කම්හල.16.ලොකුම ගොඩනැගිල්ල.17.අයි.සී.ටී.ඒ ආයතනයේ සිදු වූ අක්‍රමිකතා.18.ගල් අඟුරු හා විදුලිය මාෆියාව.19.අධිවේගී මාර්ග ඉදිකිරීමේ අක්‍රමිකතා.මේ අතලොස්සක් පමණයි.තව ත් බොහෝ දේ අනාවරණ කර ඇත. ඉදිරියේදී ත් අනාවරණය වනු ඇත.එය වැළැක්වීමට විවිධ නම්වලින් ලියවිලි සකස් කිරීම පිටුපස ඉන්නේ කවු ද?වෙබ් අඩවි පවසන පරිදි මේ ලියවිල්ල ප්‍රවර්ධනය කරන්නේ රජයේ ප්‍රවෘත්ති අධ්‍යක්ෂ රංග කලංසූරිය හා අයි.එම්.එස් වැඩසටහන් අධ්‍යක්ෂ නාලක ගුණවර්ධන යන දෙදෙනායි.ජනතාව වෙනුවෙන් ජනතාවගේ තොරතුරු දැන ගැනීමේ අයිතිය වෙනුවෙන් අප සියල්ල හෙළි කරන අතර එය වැළැක්වීමට කිසිවෙකුටත් නොහැක. 