උතුරු මැද වෛද්‍ය වර්ජනය අවසන්
උතුරු මැද පළාතේ රෝහල්වල වෛද්‍යවරුන් ආරම්භ කළ වැඩ වර්ජනය අත්හිටුවා තිබේ.තම ප්‍රධාන ඉල්ලීම් 2ක් සඳහා විසඳුම් ලබා දීමට බලධාරීන් එකඟතාව පළ කිරීම හේතුවෙන් වර්ජනය අත්හිටවූ බව රජයේ වෛද්‍ය නිලධාරීන්ගේ සංගමයේ උතුරු මැද පළාත් සම්බන්ධිකාරක වෛද්‍ය තේජන සෝමතිලක මහතා සඳහන් කළේ ය.දින 2ක් පුරා ක්‍රියාත්මක වූ වැඩ වර්ජනය හේතුවෙන් ප්‍රතිකාර ගැනීමට පැමිණි බොහෝ පිරිසක් දැඩි පීඩාවට පත් වූහ. 