උසස් පෙළ විභාගයේ අදට නියමිත විෂයන් 2ක් අනිද්දා
අධ්‍යයන පොදු සහතික පත්‍ර උසස් පෙළ විභාගයේ සාමාන්‍ය පොදු පරීක්ෂණය සහ තොරතුරු හා සන්නිවේදන තාක්ෂණය 2 පත්‍රය අද නොපැවැත්වේ.විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා පැවසුවේ, එම විෂයන් 2ක ලබන සඳුදා පැවැත්වෙන බව ය.ඊයේ දිනට යෙදී තිබූ හජ් උත්සවය අද දින පැවැත්වීමට තීරණය කිරීම ඊට හේතුවී තිබේ.ඒ අනුව සාමාන්‍ය පොදු පරීක්ෂණය ලබන සඳුදා පෙරවරු 8.30 සිට පෙරවරු 11.00 දක්වාත් තොරතුරු හා සන්නිවේදන තාක්ෂණය 2 පත්‍රය 12.30 සිට පස්වරු 3.30 දක්වා පැවැත්වෙන බවත් විභාග කොමසාරිස් ජනරාල්වරයා සඳහන් කළේ ය.ඔහු පැවසුවේ, සියලු ම විභාග අපේක්ෂකයින්ට දැනට නිකුත් කර ඇති විභාග ප්‍රවේශ පත්‍රය ම එදිනට වලංගු වන බව ය.යම් ගැටලුවක් ඇතොත් 1991 හෝ 011 2 784208 අමතන ලෙස ද විභාග දෙපාර්තමේන්තුව දැනුම් දෙයි.විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා පැවසුවේ කල් දමන ලද එම විෂයන් සඳහා විභාග අපේක්ෂකයින් ලක්ෂ 3 කට අධික පිරිසක් පෙනී සිටීමට නියමිත බව ය. 