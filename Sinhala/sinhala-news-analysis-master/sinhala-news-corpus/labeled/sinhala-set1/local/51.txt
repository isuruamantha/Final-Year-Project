20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත උතුරු හා බස්නාහිර පළාත් සභාවල සම්මත කිරීම කල්යයි
20 වන ආණ්ඩුක්‍රම ව්‍යස්ථා සංශෝධන පනත් කෙටුම්පත පිළිබඳ යෝජනාව බස්නාහිර හා උතුරු පළාත් සභාවලදී අද කල් දමා තිබේ.බස්නාහිර පළාත් සභාවේදී මෙම යෝජනාව සම්මත කිරීම කල් දමා ඇත්තේ දෙවන වරටය.20 වන ආණ්ඩුක්‍රම ව්‍යස්ථා සංශෝධන පනත් කෙටුම්පත පිළිබඳ යෝජනාව සංශෝධන සම්බන්ධයෙන් පළාත් සභාව ආරම්භයේදීම ප්‍රධාන අමාත්‍ය ඉසුර දේවප්‍රිය මහතා අදහස් පළ කළේ ය.බස්නාහිර පළාත් සභාවේ ප්‍රධාන අමාත්‍ය, ඉසුර දේවප්‍රිය,මේ ඉදිරිපත් කරලා තියෙන පනත් කෙටුම්පතේ මහඇමතිවරයාගේ ආණ්ඩුකාරවරයාගේ මේ රටේ විධායක ජනාධිපතිවරයාගේ බලය හීන කිරීමක් මේ පනත් කෙටුම්පතේ අන්තර්ගතයේ තිබෙනවා. අපි ඉතාම ගෞරවයෙන් මේ සභාවේ ඉල්ලා සිටිනවා අපිට ‍ඒ සංශෝධනයන්ට මේ එවලා තියෙන පනත් කොටුම්පතට අදාළව අපිට එකඟවෙන්න පුලුවන් විදිහේ කාරණා ඇතුළත් සංශෝධනයක් ලැබෙන බවට අපිට දැනුම් දිලා තියෙනවා. ඒ සම්බන්ධයෙන් තීරණයක් ගැනීම සඳහා මම මේ සභාවෙන් ඉල්ලා සිටිනවා එළඹෙන සඳුදා තෙක් මේ සභාව මේ පනත සාකච්ඡා කිරීම සඳහා කල් තියන්න අවසර දෙන්න කියලාකෙසේ වෙතත් 20 වන ආණ්ඩුක්‍රම ව්‍යස්ථා සංශෝධන පනත් කෙටුම්පත සම්බන්ධයෙන් පැවැත්වීමට තිබූ විවාදය කල්දැමීම සඳහා ඡන්ද විමසීමක් පැවැත්විය.මෙහිදී වැඩි ඡන්ද 72කින් අදාළ විවාදය කල්දැමීමේ යෝජනාව සම්මත විය.ඒ අනුව, ලබන 11 වන දා අවසන් විවාදය පැවැත්වීමට නියමිත වන අතර කෙටුම්පත සම්බන්ධයෙන් අවසන් තීන්දුව ගැනීම සඳහා බස්නාහිර පළාත් ආණ්ඩුකාරවරයා විසින් දින 12ක කාලයක් ලබාදී තිබේ.මේ අතර උතුරු පළාත් සභාව 20 වැනි ආණ්ක්‍රම ව්‍යවස්ථා සංශෝධනය පිළිබඳ සලකා බැලීම සඳහා අද රැස් විය.මෙහිදී අදහස් දැක් වූ උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා ඇතුළු මන්ත්‍රීවරුන් මෙම සංශෝධනය තුළින් පළාත් සභාවලට පැවරී ඇති බලතල හෑල්ලුවට ලක්වන බව ප්‍රකාශ කර තිබේ.කෙසේ වෙතත්, මෙම සංශෝධන කෙටුම්පත පිළිබඳ අවසන් තීරණය සඳහා ලබන 7වන දා දක්වා පළාත් සභාව අද කල් තැබීය.උතුරු මැද පළාත් සභාවේ අනුමැතියට ඉදිරිපත් කළ 20 වැනි ව්‍යවස්ථා සංශෝධන කෙටුම්පත පසුගිය 22 වැනි දා වැඩි ඡන්ද දෙකකින් සම්මත විය.එක්සත් ජනතා නිදහස් සන්ධානයේ මහලේකම්, මහින්ද අමරවීර,දැන් සෑම කොට්ඨාසයකටම මන්ත්‍රීවරයෙක් දැන් ඊළඟ මැතිවරණයේදී පත්වෙනවා. ඒ වගේම පාර්ලිමේන්තු මැතිවරණයටත් ඒ හා සමාන ක්‍රමවේදයක් හදලා තියෙනවා ආසන මට්ටමේ මැතිවරණයකට මනාපැති ඡන්ද ක්‍රමයකට එතකොට මේ මැදින් තියෙන පළාත් සභාව විතරක් මනාපවලට තියන්නේ ඇයි කියන ගැටළුවක් තියෙනවා. ඒකේ ප්‍රායෝගිකවත් ප්‍රශ්නයක් ඒ වගේම ජනතාවගෙත් ඉල්ලීමක් තියෙනවා ඒ ඡන්ද ක්‍රම‍යත් මේකට ආදේශ කරන්න කියලා ඒ සඳහා මේකට බලාපොරොත්තුවක් සහිතව තමයි 20 වෙනි සංශෝධනය ගෙන්න බලාපොරොත්තුවෙන්නේ ඒ පිළිබඳව මුලික ඉදිරිපත් කරපු කාරණය පිළිබඳව පොඩි ගැටලු කිහිපයක් තියෙන බව අපි දැන් සොයාගෙන තියෙනවා 