සමහර ඇමතිවරු කැබිනට් රැස්වීමට ඇවිල්ලා වයර් එක කනේ ගහගෙන ෆෝන් එකට ඇන ඇන ඉන්නවා – ජනපති
දරුවන් සුරකිමු ජාතික වැඩසටහන අද දිගන මධ්‍යම පළාත් ක්‍රීඩා සංකීර්ණයේදී ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්විණි.දරු පරපුර සුරක්ෂිත කොට ඔවුන්ට සමාජයේ ආරක්ෂාකාරීව ජීවත් වීමට අවශ්‍ය පරිසරය නිර්මාණය කිරීමේ අරමුණින් ජනාධිපතිවරයාගේ සංකල්පයක් අනුව දරුවන් සුරකිමු ජාතික වැඩසටහන ක්‍රියාත්මක කර තිබේ.ගෘහස්ත ළමා හිංසනය, ලිංගික අපයෝජනය, අපරාධ සඳහා ළමුන් යොදා ගැනීම හා ළමා ශ්‍රමය සූරා කෑමෙන් ළමුන්ව මුදාගැනීම මෙම වැඩසටහනේ අරමුණ යි. 