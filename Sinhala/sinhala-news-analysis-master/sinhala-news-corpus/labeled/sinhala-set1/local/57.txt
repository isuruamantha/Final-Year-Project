දිස්ත්‍රික් 4කට නිකුත් කළ නායයාමේ අනතුරු ඇඟවීම තවදුරටත්
පවතින අධික වැසි සමග දිස්ත්‍රික්ක 4කට නිකුත් කළ නායයෑමේ අනතුරු ඇඟවීම් තවදුරටත් ක්‍රියාත්මක බව ජාතික ගොඩනැගිලි පර්යේෂණ සංවිධානය පවසයි.නාය යාමේ අවදානම හෙතුවෙන් යටියන්තොට ප්‍රදේශීය ලේකම් කොට්ඨාසයේ පවුල් කිහිපයක් ඉවත් කර තිබේ.ජාතික ගොඩනැගිලි පර්යේෂණ සංවිධානයේ නායයාම් අධ්‍යයන අංශයේ වැඩ බලන අධ්‍යක්ෂ අචාර්යය ගාමිණි ජයතිස්ස මහතා පැවසුවේ, කෑගල්ල, කළුතර , රත්නපුර සහ ගාල්ල යන දිස්ත්‍රික්කවලට නායයාමේ අනතුරු ඇඟවීම් නිකුත් කර ඇති බවයිමේ අතර, පවතින අ‍ධික වර්ෂාව හේතුවෙන් ලක්ෂපාන සහ කුකුලේ ගඟ ජලාශවල වාන් දොරටුව බැගින් විවෘත කර තිබේ.ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදිප් කොඩිප්පිලි මහතා සඳහන් කළේ, පහළ ජල ධාරා ප්‍රදේශවල ජීවත්වන ජනතාව මේ සම්බන්ධයෙන් විමසිලිමත් විය යුතු බවයි. 