ජනපති නියං සහන වැඩපිළිවෙලේ ප්‍රගතිය විමසයි
ජනාධිපති මෛත්‍රීපාල සිරිසේන මහතා නියඟයෙන් පීඩාවට පත් ජනතාවට සහන සැලසීමේ වැඩපිළිවෙලේ ප්‍රගතිය පිළිබඳව අද විමසා බැලීමක් සිදු කර තිබේ.නියං සහනාධාර වැඩපිළිවෙලට සම්බන්ධ සියළු නිලධාරීන් අද ජනාධිපති කාර්යාලට කැඳවූ ජනාධිපතිතුමා වැඩපිළිවෙලේ ප්‍රගතිය විමසා සිටියේ ය.නියඟයෙන් ආර්ථික අපහසුතාවන්ට ලක් ව ඇති ගොවි ජනතාවට වියළි සහනාධාර සලාක බෙදීමේ කටයුතුවල ප්‍රගතිය සොයා බැලූ ජනාධිපතිතුමා පානීය ජල පහසුකම් සැලසීම සඳහා ක්‍රියාවට නංවා ඇති වැඩපිළිවෙලේ ප්‍රගතිය ද සාකච්ඡා කර සිටියේ ය.එහිදී නිලධාරීන්ට උපදෙස්දී ඇත්තේ, පානීය ජලය බෙදාහැරීම විධිමත් කිරීම සඳහා ජල බවුසර් 100ක් මිලදී ගන්නා ලෙස ය.ඉදිරියේ මුහුන දීමට සිදුවන නියං තත්ත්වය සඳහා දැන් සිටම සුදානම්වීමේ වැදගත්කම පෙන්වා දුන් ජනාධිපතිතුමා ඒ සම්බන්ධයෙන් වූ පර්යේෂණ කටයුතු කරමින් දීර්ඝකාලීන සැලසුම් ඔස්සේ එම අභියෝග ජය ගැනීමට සුදානම්වීමේ අවශ්‍යතාව ද පැහැදිලි කළේ ය.මේ අතර නියඟයෙන් පීඩාවට පත් ජනතාවට පානීය ජල පහසුකම් සැපයීමට යුනිසෙෆ් ආයතනය විසින් ජල බවුසර් 04 ක් ජනාධිපතිතුමාට භාරදෙනු ලැබී ය. 