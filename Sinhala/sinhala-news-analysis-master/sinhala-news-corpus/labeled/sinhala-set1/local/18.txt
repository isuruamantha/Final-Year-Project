රනිල් – මහින්ද හමුවක්
හිටපු ජනාධිපති මහින්ද රාජපක්ෂ මහතා ඇතුළු ඒකාබද්ධ විපක්ෂය නියෝජනය කරන මන්ත්‍රීවරුන් පිරිසක් සහ අග්‍රාමාත්‍ය රනිල් වික්‍රමසිංහ මහතා අතර අද දහවල් විශේෂ සාකච්ඡාවක් පැවැත්විණි.මෙම සාකච්ඡාවේදී පළාත් පාලන හා පළාත් සභා මැතිවරණය කල් දැමීම පිළිබඳව විශේෂ අවධානයක් යොමු වූ බව පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේ ය.ඔහු පැවසුවේ, රජයේ නිලධාරීන්ට මැතිවරණය සඳහා ඉදිරිපත් වීමේදී ඇති නව අණ පනත් පිළිබඳව ද මෙහිදී අවධානයට ලක්වූ බව ය.ඊට අමතරව වත්මන් ආර්ථික වැඩපිළිවෙළ තුළ පැන නැගී ඇති ගැටලු සම්බන්ධයෙන් ද මෙහිදී අවධානය යොමු කළ බව පාර්ලිමේන්තු මන්ත්‍රී දිනේෂ් ගුණවර්ධන මහතා වැඩිදුරටත් ප්‍රකාශ කළේ ය. 