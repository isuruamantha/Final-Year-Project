කොමදෝරු ඩී.කේ.පී. දසනායක ඇතුළු සැකකරුවන් යළි රිමාන්ඩ්
හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී. දසනායක මහතා ඇතුළු සැකකරුවන් 6 දෙනා ලබන 14 වනදා දක්වා අද යළි රක්ෂිත බන්ධනාගාරගත කෙරිණ.ඒ, සැකකරුවන් පස් දෙනෙකු කොටුව මහේස්ත්‍රෙත් ලංකා ජයරත්න මෙනවිය හමුවට ඉදිරිපත් කිරීමෙන් අනතුරුවයි.අයහපත් සෞඛ්‍ය තත්වය හේතුවෙන්, ඩී.කේ.පී දසනායක මහතා අද දිනයේ අධිකරණයට ඉදිරිපත් නෙකෙරිණ.කොළඹ අධිකරණ වෛද්‍ය නිලධාරීයා විසින් ඔහුගේ සෞඛ්‍ය තත්ත්වය පිළිබඳ වාර්තාවක් අධිකරණයට ඉදිරිපත් කළේ ය.2008 වසරේදී සුදුවෑන් භාවිත කරමින් තරුණයින් 11 දෙනෙකු පැහැර ගෙන ගොස් ඇතුරුදන් කිරීම සම්බන්ධයෙන් සැකපිට, අපරාධ පරීක්ෂණ දෙපාර්තමේන්තුව මෙම නාවික හමුදා සාමාජිකයින් අත්අඩංගුවට ගනු ලැබිණ. 