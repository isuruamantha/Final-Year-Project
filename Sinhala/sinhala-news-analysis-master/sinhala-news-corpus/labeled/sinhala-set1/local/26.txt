දිවයිනේ ප්‍රදේශ රැසකට අද ත් තද වැසි
දිවයිනේ ප්‍රදේශ රැසකට අද ත් තද වැසි බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසා තිබේ.ජාතික ගොඩනැගිලි පර්යේෂණ සංවිධානය කළුතර, රත්නපුර සහ ගාල්ල යන දිස්ත්‍රික්වලට නිකුත් කළ නාය යෑමේ අනතුරු ඇඟවීම මේ වන විට තවදුරටත් දීර්ඝ කර තිබේ.අඛණ්ඩව වැසි ලැබුණහොත් නාය යෑම්, කණ්ඩි කඩා වැටීම්, ගල් පෙරලීම්, පොළව ගිලා බැසීම් වාර්තා වුවහොත් ආරක්ෂිත ස්ථාන වෙත කඩිනමින් ඉවත් වීම සඳහා පියවර ගන්නැයි ආපදා කළමනාකරණ මධ්‍යස්ථානය ජනතාවට දැනුම්දී තිබේ.කළුතර දිස්ත්‍රික්කයේ පාලින්ද නුවර, අගලවත්ත, වලල්ලාවිට යන ප්‍රාදේශිය ලේකම් බල ප්‍රදේශ හා අවට ප්‍රදේශත් රත්නපුර දිස්ත්‍රික්කයේ කුරුවිට, අයගම, කිරිඇල්ල, රත්නපුර ප්‍රාදේශිය ලේකම් බල ප්‍රදේශවලට ත් මෙම නාය යෑමේ අනතුරු ඇඟවීම් නිකුත් කර ඇත.ගාල්ල දිස්ත්‍රික්කයේ නාගොඩ ප්‍රාදේශිය ලේකම් බල ප්‍රදේශය සහ ආසන්න ප්‍රදේශවලට ද මෙම නාය යෑම් අනතුරු ඇඟවීම් නිවේදන නිකුත් කර තිබේ. 