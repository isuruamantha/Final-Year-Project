රැඳවියෙකු බන්ධනාගාර රෝහලට ඇතුළත් කිරීමේ ක්‍රමවේදය අලුත් කෙරේ
රැඳවියෙකු බන්ධනාගාර රෝහලට ප්‍රතිකාර සඳහා ඇතුළත් කිරීමේදී මින් ඉදිරියට වෛද්‍යවරුන් තිදෙනෙකුගේ අනුමැතිය ලබාගත යුතු බව බන්ධනාගාර ප්‍රතිසංස්කරණ අමාත්‍යාංශය පවසයි.අමාත්‍ය ඩී.එම්. ස්වාමිනාදන් මහතා පැවසුවේ මීට පෙර එක් වෛද්‍යවරයෙකුගේ අනුමැතිය මත පමණක් රැඳවියෙකු ප්‍රතිකාර සඳහා බන්ධනාගාර රෝහල වෙත ඇතුළත් කිරීම සිදුකළ බව ය.නමුත් මින් ඉදිරියට වෛද්‍යවරුන් තුන් දෙනෙකුගෙන් ලබා ගන්නා අනුමැතිය මත පමණක් රැඳවියන් බන්ධනාගාර රෝහලට ඇතුළත් කිරීමට පියවර ගන්නා ලෙස අමාත්‍යවරයා බන්ධනාගාර කොමසාරිස් ජනරාල්වරයාට උපදෙස් දී තිබේ.අදාළ වෛද්‍ය වාර්තා අමාත්‍යාංශය වෙත ඉදිරිපත් කළ යුතු අතර ඒවා වැඩිදුර විමර්ශන අමාත්‍යාංශය මගින් සිදු කරනු ඇති.බන්ධනාගාර රැඳවියන් බන්ධනාගාර රෝහළට ඇතුළත් කිරීමේදි අක්‍රමිකතා සිදුවන බවට විවිධ පාර්ශ්වවලින් ලැබී ඇති පැමිණිලි හා ඉල්ලීම් සළකා බැලීමෙන් පසුව මෙම තීරණයට එළැඹි බව අමාත්‍ය ඩී.එම්. ස්වාමිනාදන් මහතා සඳහන් කළේය. 