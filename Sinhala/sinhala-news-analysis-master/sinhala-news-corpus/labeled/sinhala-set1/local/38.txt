අධිවේගී මාර්ගයේ ධාවන වේගය පැයට කිලෝ මීටර් 60 දක්වා අඩු කරන්නැයි උපදෙස්
වැසි පවතින අවස්ථාවේදී අධිවේගී මාර්ගයේ ධාවන වේගය පැයට කිලෝ මීටර් 60 දක්වා අඩු කරන්නැයි මාර්ග සංවර්ධන අධිකාරිය රියැදුරන්ගෙන් ඉල්ලා සිටි.අධිවේගී මාර්ග නඩත්තු හා මෙහෙයුම් අධ්‍යක්ෂ එස්. ඕපනායක මහතා සඳහන් කළේ, වැසි පවතින අවස්ථාවලදී ප්‍රධාන ලාම්පු දල්වාගෙන රථය පාලනය කර ගැනීමට හැකි සුදුසු වේගයකින් ධාවනය කිරීම ඉතා සුදුසු බවයි.වේගයෙන් ගමන් ගන්නා අවස්ථාවේ ක්ෂණිකව තිරිංග පෑගීම සුදුසු නොවන බව ද ඔහු සඳහන් කළේ ය. 