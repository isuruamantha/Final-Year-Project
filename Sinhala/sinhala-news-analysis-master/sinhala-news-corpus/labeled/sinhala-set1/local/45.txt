මත් පෙති 400ක් සහ ගංජා සමග දෙදෙනෙකු තලාව පොලිස් අත්අඩංගුවට
පාසල් සිසුන් ඉලක්ක කර ගනිමින් අලෙවි කිරීමට සූදානම් කර තිබූ මත් පෙති 400ක් සහ ගංජා සමග සැකකරුවන් දෙදෙනෙකු තලාව පොලීසිය අත්අඩංගුවට ගෙන තිබේ.පොලිස් මුර සංචාර රථයක සිටි පොලිස් නිලධාරීන්ට සැක සිතී මෙම තරුණයින් දෙදෙනා සහ ඔවුන්ගේ යතුරු පැදිය පරික්ෂා කිරීමේදී ඊයේ රාත්‍රියේ මෙම මත් පෙති හමුවී තිබේ.ට්‍රැමඩෝල් හෙවත් ඇපල් පෙති ලෙස මෙම මත් පෙති හඳුන්වන අතර පාසල් සිසුන්ට අලෙවි කිරීමට පුත්තලම ප්‍රදේශයේ සිට මේවා ප්‍රවාහනය කර තිබූ බව පොලීසිය ප්‍රකාශ කළේ ය.අත්අඩංගුවට ගත් සැකකරුවන් වසය අවුරුදු 22ක සහ 25 යන වසස් සීමාවල පසුවන තරුණයින් දෙදෙනෙකු වන අතර එක් අයෙකු නාවික හමුදාවේ සේවයේ යෙදී සිට ඉන් පළා ගිය අයෙකු බව පොලීසිය සඳහන් කළේ ය.අත්අඩංගුවට ගත් සැකකරුවන් තලාව, මීරිගම සහ කොටවැව යන ප්‍රදේශවල පදිංචිකරුවන් වන අතර ඔවුන් අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත ය. 