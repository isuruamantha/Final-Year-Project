News 1st Digital කතුවැකිය: “සබඳ අපි කඳු නොවෙමු”
ගුණදාස කපුගේ ගායකයානන් විසින් ගායනය කරණු ලැබු ඉතා ජනප්‍රිය ළයාන්විත ගීතයක් කාලයකට පසු මෑතකදී අහම්බෙන් අසන්නට ලැබුණි.එනම්, “සබඳ අපි කඳු නොවෙමු උණුන් පරයා නැගෙන, සුනිල දිය දහර වෙමු එකම ගඟකට වැටෙන” ගීතයයි.මෙය ඇසෙන විට එකවර මතක් වූයේ වර්තමාන වණික් සමාජය තුළ එකිනෙකා අතර පවතින තරගය යි.අසල්වැසියා අනෙකා පරයමින් නිරන්තර තරගයක නිරත වේ. කාර්යාල නිලධාරීන් තම සහෝදර නිලධාරීන් සමග නිරන්තරයෙන් තරගයක නිරත වේ.දේශපාලඥයෝ දේශපාලකයින් සමග නිරන්තරයෙන් තරගයක නිරත වේ. සමාජයේ සෑම කණ්ඩායමක් අතරම මෙම තරගය දෘශ්‍යමානවත්, අදෘශ්‍යමානවත් දැකගත හැකි එමෙන් ම දැනේ.මෙම තරගය නිසාම හිමිවන මෙන් ම අහිමිවනදේ ද බොහෝ යි. තරගයකදී උරුමවන්නේ ජයග්‍රහනය හෝ පරාජයයි. එමෙන් ම සතුට සහ නොසතුට ද ඉන් ඉතිරි වේ. ඒ සමගම වෛරය දළුලා වැඩේ. මෙම නොනිමි තරගය තුළ ආපසු හැරී බැලු විට ජීවිතයට ඉතිරිවී ඇත්තේ වෛරය, ද්වේශය සහ කලකිරීමක් පමණතක් බව පෙනී යයි.එවිට ජීවිතය යනු තරගයක් නොවේ. එහෙත් ජීවත්වීමට බොහෝ දෑ අවැසිය.අවැසි දෑ ලබා ගැනීමට තරග කළ යුතු නැත. අවැසි දෑ ලබා ගැනීමට තරග කළ යුතු වන්නේ අනෙකාට පෙර ඒවා ලබා ගැනීමට හෝ අනෙකාට වඩා ඒවා ලබා ගැනීමට උත්සහ දැරීමෙනි. එවිට උපදින්නේ ආත්මාර්තය යි.කුඩා කාලයේ මොන්ටිසෝරි ටීචර් කියා දුන් ගීතයක් මීට පිළිතුරු සපයනු ඇත.එනම්, “මේ ගසේ බොහෝ පැණි දොඩම් තිබේ, පැහිලා ඉදිලා බිමට නැවිලා බරවෙලා අතු, නංගිටයි මටයි ගෙඩි දෙකක් ඇති, වැඩිය කඩන නරක ළමයි එම නොවේ අපි”කොපමණ මෙය ගායනා කළ ද අපි, “වැඩිය කඩන නරක ළමයි එම නොවෙමු අපි” අනුගමණය කළ තිබේ ද?ජීවත්වීමට අපි කඳු නොවෙමු. එබැවින් “සබඳ අපි කඳු නොවෙමු උනුන් පරයා නැගෙන” ගීතය අපේ ජීවිතය පිළිබඳ අපේ අසල්වැසියා පිළිබඳව අපේ රාජකාරී හිතවතා පිළිබඳ මොහොතක් සිතිමට අවස්ථාව සලසන්නකි.“සබඳ අපි කඳු නොවෙමු” 