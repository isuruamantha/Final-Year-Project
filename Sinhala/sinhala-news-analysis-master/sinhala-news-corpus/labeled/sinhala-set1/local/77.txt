දූෂණයට එරෙහිව මසක් පුරා ජනතාව දැනුවත් කළ නිව්ස්ෆස්ට් ජාතික මෙහෙයුම අදින් අවසන්
දුක් විඳින ජනතාව වෙනුවෙන් ශක්තියක් වෙමින්, ජනතා හඬට කන් දෙමින්, ජනතාව වෙනුවෙන්, දින 31 ක් පුරා දිවයිනේ දිස්ත්‍රික්ක ගණනාවක් පුරා ක්‍රියාවට නැංවුණු දූෂණයට එරෙහි ජනතාව දැනුවත් කිරීමේ නිව්ස්ෆස්ට් ජාතික ක්‍රියාන්විතය අදින් නිමාවට පත් වේ.දූෂණයට එරෙහි ජාතික ක්‍රියාන්විතය, පසුගිය 01 වැනිදා උතුරෙන් හා දකුණෙන් ආරම්භ විය.කණ්ඩායම් 2ක් වශයෙන් ගමන් ගත් නිව්ස්ෆස්ට් නියෝජිතයින් දිවයිනේ සියලු දිස්ත්‍රික්ක ආවරණය කරමින් දූෂණයට එරෙහිව ජනතාව පෙළ ගැස්වූයේ ජනතා මුදල් අවභාවිතය වළක්වා ගැනීමේ අරමුණින් ය.දූෂණයට එරෙහි ජනතාව දැනුවත් කිරීමේ නිව්ස්ෆස්ට් ජාතික ක්‍රියාන්විතය අදින් නිමාවට පත් වන්නේ කොළඹ පුරහල අසළ සිට ගමන් ගන්නා පා ගමනකින් ය.දූෂණයට එරෙහිව ජනතාව දැනුවත් කිරීමේ ක්‍රියාන්විතය අදින් අවසන් වුව ද, දූෂණය හා වංචාවට එරෙහි නිව්ස්ෆස්ට් සටන ජනතාව වෙනුවෙන් තව දුරට ත් නොනවත්වා ඉදිරියට ගෙන යාමට අප සූදානම්… 