ව්‍යාජ මුදල් නෝට්ටු ජාවාරමකට සම්බන්ධ දෙදෙනෙක් මිද්දෙණියේදී අත්අඩංගුවට
මිද්දෙණිය නගරයේ අද පෙරවරුවේ කළ වැටලීමකදී ව්‍යජ ලෙස මුද්‍රණය කරන ලද මුදල් නෝට්ටු 405,000ක් සමග සැකකරුවෙන් දෙදෙනෙකු අත්අඩංගුවට ගෙන තිබේ.මෙලෙස මුද්‍රණය කරන ලද මුදල් නෝට්ටු අතර රුපියල් දහසේ නෝට්ටු ‍245ක් සහ පන්දහසේ නෝට්ටු 41ක් තිබී ඇතැයි පොලීසිය පවසා ඇත.පොලීසිය පැවසුවේ, ජාවාරමට සම්බන්ධ ප්‍රධාන සැකකරු මිද්දෙණිය, පනාමුර මාර්ගයේ අක්කර දහ අට ප්‍රදේශයේදී අත්අඩංගුවට ගත් බවයි.ඔහු ගෙන් කළ ප්‍රශ්න කිරීමේදී මිද්දෙණිය නගරයේ ඡායාරූපගාරයක තිබී ව්‍යාජ මුදල් නෝට්ටු ඇතුලු ව්‍යාජ මුදල් මුද්‍රණය කිරීමට භාවිත කළ පරිගණක යන්ත්‍රයක්, මුද්‍රණ යන්ත්‍රයක්, ස්කෑන් යන්ත්‍රයක් සහා කැමරාවක් පොලිස් භාරයට ගෙන ඇත.වැඩිදුර විමර්ශන වලින් අනතුරුව හෙට දින සැකකරුවන් සහ නඩු භාණ්ඩ වලස්මුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතවේ.අත්අඩංගුවට ගත් පුද්ගලයින් දෙදෙ‍නා ද මිද්දෙණිය ප්‍රදේශයේ ම පදිංචි කරුවන් වන අතර එක් අයෙක් ඡායාරූපගාරයේ හිමිකරුවේ.  