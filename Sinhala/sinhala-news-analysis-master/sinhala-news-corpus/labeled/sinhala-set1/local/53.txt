සංවර්ධන ලොතරැයි මණ්ඩලයේ හිටපු සභාපති සරණ ගුණවර්ධන රක්ෂිත බන්ධනාගාරයට
සංවර්ධන ලොතරැයි මණ්ඩලයේ හිටපු සභාපති සහ හිටපු නියෝජ්‍ය අමාත්‍ය සරණ ගුණවර්ධන මහතා ලබන 18 වන දා දක්වා රක්ෂිත බන්ධනාගාරගත කර තිබේ.ඒ ඔහු අද කොටුව මහේස්ත්‍රාත් ලංකා ජයරත්න මෙනවිය හමුවට ඉදිරිපත් කිරීමෙන් අනතුරුව ය.සංවර්ධන ලොතරැයි මණ්ඩලයේ සභාපතිව සිටි සමයේ මණ්ඩලයට රුපියල් 80 ලක්ෂයකට අධික වටිනාකමකින් යුත් නවතම කැබ් රථයක් මිලදී ගෙන අස්ථානගත කිරීම සම්බන්ධයෙන් ඔහුට චෝදනා එල්ල වී ඇත.පොලීසිය සඳහන් කළේ, රජයට අයත් දේපල සාපරාධි සාවද්‍ය ලෙස පරිහරණය කිරීමේ චෝදනාව මත සරණ ගුණවර්ධන මහතාගෙන් ප්‍රකාශයක් ලබා ගැනීමෙන් පසුව කොළඹ අපරාධ කොට්ඨාසය විසින් අද දහවල් අත්අඩංගුවට ගන්නා ලදී.කැබ්රථය මිලදී ගැනීම සඳහා වූ ටෙන්ඩර් මණ්ඩලයේ සභාපති ලෙස ද සරණ ගුණවර්ධන මහතා කටයුතු කර ඇති බව එහිදී අනාවරණ වී ඇත. 