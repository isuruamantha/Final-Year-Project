පුහුණුවක් අතරතුර අත්බෝම්බයක් පිපිරී හමුදා නිලධාරීන් 4කට තුවාල
ත්‍රිකුණාමලය ,මොරවැව ගුවන් හමුදා කඳවුරේ පුහුණුවක යෙදී සිටියදී අත්බෝම්බයක් පුපුරායාමෙන් යුද හමුදා නිලධාරීන් 4 දෙනෙකු තුවාල ලබා තිබේ. හමුදා ප්‍රකාශක, බ්‍රිගේඩියර් රොෂාන් සෙනවිරත්න මහතා සඳහන් කළේ, අත්බෝම්බය විසි කළ ලාන්ස් කෝප්‍රල්වරයාගේ අතක ඇඟිලි 4 කට හානි සිදුව ඇති බවයි.අත්බෝම්බය පිපිරිමෙන් තවත් යුද හමුදා කපිතාන්වරයෙකු, කෝප්‍රල්වරයෙකු සහ ලාන්ස් කෝප්‍රල්වරයෙකු තුවාල ලබා ඇති බව හමුදා ප්‍රකාශකවරයා සඳහන් කළේ ය.තුවාල ලබා ඇත්තේ 24 වන ජාතික ආරක්ෂක බල මුළුවට අයත් හමුදා නිලධාරීන් පිරිසකි.තුවාල ලැබූ සෙබළුන් ත්‍රිකුණාමලය රෝහලට ඇතුළත් කර තිබේ. 