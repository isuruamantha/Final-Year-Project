ප්‍රමුඛතා මංතීරුව පාසල් ළමුන් ප‍්‍රවාහනය කරන පාසල් බස් රථ සහ වෑන් රථ සඳහා හෙට සිට
හෙට සිට ප්‍රමුඛතා මංතීරුව පාසල් ළමුන් ප‍්‍රවාහනය කරනු ලබන පාසල් බස් රථ සහ වෑන් රථ සඳහා ද භාවිත කිරීමට අවසර ලබා දී තිබේ.මහ නගර හා බස්නාහිර සංවර්ධන අමාත්‍යංශය පාසල් ප‍්‍රවාහන සේවා කටයුතු සිදු කරන රියැදුරන් වෙත දැනුම් දෙන්නේ, හෙටින් ආරම්භ වන නව පාසල් වාරයේ සිට බස් ප‍්‍රමුඛතා මංතීරු පාසල් ළමුන් ප‍්‍රවාහනය කරනු ලබන බස් රථ සහ වෑන් රථ සඳහා භාවිත කළ හැකි බව ය.ආරම්භයේදී මගී ප‍්‍රවාහන බස් රථ සඳහා පමණක් මෙම මංතීරුව වෙන් කරනු ලැබී ය.කොළඹ නගරයේ රථ වාහන තදබදය අවම කිරීමේ අරමුණින් මහ නගර හා බස්නාහිර සංවර්ධන අමාත්‍යංශය මෙම ප‍්‍රමුඛතා මංතීරුව හඳුන්වා දීමේ වැඩසටහන ආරම්භ කළ අතර මේ වන විට අධික තදබදයක් පවතින තෝරාගත් මාර්ගයන් කිහිපයක මෙම මංතීරු ක‍්‍රමය ක්‍රියාත්මක ය. 