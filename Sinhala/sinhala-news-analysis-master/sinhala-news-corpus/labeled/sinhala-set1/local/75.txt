බරපතල වංචා හා දූෂණ විමර්ශන ජනාධිපති කොමිසමේ නිල කාලය අනිද්දායින් අවසන්
බරපතල වංචා හා දූෂණ විමර්ශන ජනාධිපති කොමිසමේ නිල කාලය අනිද්දායින් අවසන් වේ.එහි ලේකම් එච්.ඩබ්ලිව්. ගුණදාස මහතා සඳහන් කළේ, කොමිසමේ නිල කාලය තවත් මාස 6කින් දීර්ඝ කරන ලෙස ජනාධිපතිවරයාගෙන් ඉල්ලීමක් කර ඇති බව ය.ජනාධිපතිවරයාගේ තීරණය අද හෝ හෙට කොමිසමට ලැබෙනු ඇති බව ඔහු සඳහන් කළේ ය.බරපතල වංචා හා දූෂණ විමර්ශන ජනාධිපති කොමිසම පිහිටවනු ලැබුවේ, පසුගිය රජය සමයේ සිදුවූ වංචා හා දූෂණ සෙවීම සඳහා ය.එම කොමිසමට පැමිණිලි 2000කට අධික සංඛ්‍යාවක් ලැබුණු අතර ඉන් 400ක් විමර්ශනය සඳහා තෝරාගනු ලැබී ය.කොමිසම සඳහන් කළේ, ඉන් පැමිණිලි 17ක් සම්බන්ධයෙන් විමර්ශන අවසන් කර එහි වාර්තා ජනාධිපතිවරයා වෙත යොමු කර ඇති බව ය. 