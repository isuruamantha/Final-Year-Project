උසස් පෙළ රසායන ප්‍රශ්න පත්‍රය පිටකිරීම: ටියුෂන් ගුරුවරයා ඇතුළ 5ක් රිමාන්ඩ්
උසස් පෙළ රසායන විද්‍යා ප්‍රශ්න පත්‍රයේ ප්‍රශ්න කිහිපයක් අත්පත්‍රිකාවක් මගින් බෙදා හැරීමට සම්බන්ධ උපකාරක පන්ති ගුරුවරයා ඇතුළු 5 දෙනෙකු ලබන 4 වන දා දක්වා රක්ෂිත බන්ධනාගාරගත කෙරිණ.එලෙස රක්ෂිත බන්ධනාගාරගත කළ අය අතර විභාගයට පෙනී සිටි සිසුවා, ඔහුගේ පියා, උපකාරක පන්ති ගුරුවරයාගේ පියා සහ සහෝදරයා ද වෙති.සැකකරුවන් අද ගම්පහ අතිරේක මහේස්ත්‍රාත් ලලිත් කන්න්ගර මහතා හමුවට ඉදිරිපත් කළ අවස්ථාවේදී රක්ෂිත බන්ධනාගාරගතව සිටි අදාළ අත් පත්‍රිකාව මුද්‍රණය කළ ගම්පහ මුද්‍රණ ආයතනයේ හිමිකර ඇප මත මුදා හැරිණ.ඒ, රුපියල් 5000ක මුදල් ඇපයක් රුපියල් ලක්ෂයක ශරීර ඇපයක් මතයි. 