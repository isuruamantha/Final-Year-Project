කොප් කමිටුවේ තොරතුරු නීති විරෝධී අයුරින් කිසිදු පාර්ශවයකට හෝ ලබා නොදුන් බව රෝසි ‍සේනානායක කියයි
කොප් කමිටුවේ සාමාජිකත්වය දැරූ කාලසීමාවේ එහි ඉදිරිපත් වූ කිසිදු තොරතුරක් නීතී විරෝධී ලෙස කුමන පාර්ශවයකට හෝ ලබා නොදුන් බව වගකීමෙන් පවසන බව අග්‍රාමාත්‍ය නියෝජ්‍ය කාර්යය මණ්ඩල ප්‍රධානී රෝසි සේනානායක මහත්මිය පවසයි.අද පස්වරුවේ ඇය නිකුත් කළ නිවේදනයක දැක්වුණේ, බැඳුම්කර කොමිසම ඉදිරියේ පුදගලයෙකු තම පුතුගේ නම සඳහන් කර තිබුඛ ද එම සඳහන සනාථ කරන කිසිදු අදහසක් ඉදිරිපත් කර නොතිබූ බව ය.එසේ සඳහන්ව තිබූ සංවාදය 2016 වසරේ සිදුවූවක් බවත්, එවක තමන් මන්ත්‍රීවරියක් නොවන බවත් රොසි සේනානායක මහත්මිය සිය නිවේදනයේ සඳහන් කර තිබේ.එහි වැඩිදුරටත් දැක්වෙන්නේ තමන්ටත්, තම පුත්‍රයාටත් එල්ල කරන චෝදනා ප්‍රතික්ෂේප කරන බව ය. 