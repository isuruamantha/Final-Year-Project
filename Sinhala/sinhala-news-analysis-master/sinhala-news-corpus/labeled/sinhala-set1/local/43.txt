සබරගමුව පළාත් ප්‍රධාන අමාත්‍යවරයා ගමන් ගත් නිල රථය නාරංගොඩදී අනතුරට ලක්වෙයි
සබරගමුව පළාත් ප්‍රධාන අමාත්‍ය මහීපාල හේරත් මහතා ගමන් ගත් නිල රථය ගලිගමුව – අවිස්සාවේල්ල ප්‍රධාන මාර්ගයේ නාරංගොඩ ප්‍රදේශයේදී අනතුරට ලක් වීමෙන් එහි රියැදුරු තුවාල ලබා තිබේ.පොලීසිය සඳහන් කළේ, ප්‍රධාන ඇමතිවරයා ගමන් ගත් ජීප් රථය අද අලුයම මෝටර් රථ ප්‍රවාහනය කරන ලොරි රථයක ගැටී ඇති බව ය.තුවාල ලැබූ රියැදුරා මේ වන විට කෑගල්ල රෝහලේ ප්‍රතිකාර ලබයි.අනතුර සම්බන්ධයෙන් ලොරි රථයේ රියැදුරා අත්අඩංගුවට ගත් බව පොලීසිය සඳහන් කළේ ය.අප කළ වීමසීමකදී පාර්ලිමේන්තු මන්ත්‍රී කණක හේරත් මහතා සඳහන් කළේ, ප්‍රධාන අමාත්‍යවරයාට අනතුරෙන් තුවාල සිදුව නොමැති බව ය. 