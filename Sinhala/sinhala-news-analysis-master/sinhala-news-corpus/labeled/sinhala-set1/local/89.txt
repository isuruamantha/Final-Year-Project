“2020ට පෙර ආණ්ඩු වෙනස් කිරීමේ අවශ්‍යතාවක් නැහැ”- ජනපති මාධ්‍ය අයතන ප්‍රධානීන් හමුවේ කියයි
කවුරුන් ආණ්ඩුවෙන් ඉවත්වුවත් තමන් ආණ්ඩුව පවත්වාගෙන යන බව ජනාධිපති මෛත්‍රීපාල සිරිසේන මහතා අවධාරණය කර තිබේ.ජනාධිපතිතුමා පවසා ඇත්තේ, සම්මුතිවාදී රජය 2020 දක්වා පවත්වාගෙන නොයාමට හේතුවක් නොමැති බවයි.අද පෙරවරුවේ ජනාධිපති මෛත්‍රීපාල සිරිසේන මහතා ජනාධිපති මන්දිරයේදී පුවත්පත් කතුවරුන් හා මාධ්‍ය ආයතන ප්‍රධානීන් හමුවිය.ලබන ඉරිදා පැවැත්වෙන ශ්‍රී ලංකා නිදහස් පක්ෂයේ 66 වන සංවත්සරයට සමගාමීව පැවති මෙම හමුවේදී පක්ෂය සහ රටේ වත්මන් තත්ත්වය පිළිබඳව කරුණු පැහැදිලි කෙරුණි.ජනපති, මෛත්‍රීපාල සිරිසේන,මේ කාල සීමාව තුළ කළේ මොනවා ද කළේ කුමක් ද කියන ප්‍රශ්නය. අහනවාට වඩා 2015 ජනවාරි අට සිදු වූ පරිවර්ථනය සිදු නොවුනා නම් මේ වන විට රට තිබෙන්නේ කුමන තැනක ද කියන කාරණාව ඉතාමත් ම විමර්ශනය දේශපාලන බුද්ධියෙන් අධ්‍යයනය කළ යුතු දෙයක් විදියටයි මම දකින්නේ. මේ ශ්‍රී ලංකා නිදහස් පක්ෂයේ 66 වැනි සංවත්සරය අපි පවත්වන්නේ ඒ පැවැත්වීම තුළ රටට දෙන ප්‍රධාන පණිවිඩය තමයි පිරිසිදු දේශපාලන ව්‍යාපාරයක් සඳහා මේ රටේ තිබිය යුතු සියලු දෙනාගේ එකමුතුව සහ සමගිය තුළ ගොඩනැගිය යුතු පුලුල් දේශපාලන ව්‍යාපාරයක අවශ්‍යතාවය. ඒ සඳහා සමාජය තුළ දේශපාලන ක්ෂේත්‍රයේ කී දෙනෙක් සුදුසුකම් ලබනවා ද කියන ප්‍රශ්නය ඒක රටේ ජනතාවගේ හෘද සාක්ෂිය තුළ තිබෙනවා. ඒ නිසා අපිට ප්‍රමුඛතාවය රට අංක එක රට දෙවනුව තමයි අනෙක් සියලු දේවල්ශ්‍රී ලංකා නිදහස් පක්ෂයේ සභාපතිධූරය සම්බන්ධයෙන් හිටපු ජනාධිපති මහින්ද රාජපක්ෂ මහතා කළ ප්‍රකාශ පිළිබඳව මෙහිදී ජනාධිපතිතුමාගෙන් විමසීමක් කළේ ය.පක්ෂ සභාපති ධූරය පිළිබඳව,මම ජනාධිපති වෙලා දවස් ගානකින් මට ආරාධනා කරලා එතුමයි මායි හම්බවෙන්න ඕන කියලා ඒ පැත්තෙන්ම යෝජනා, ඉල්ලීම ඇවිල්ලා. චමල් රාජපක්ෂ කථානායකතුමාගේ නිවසේදී අපි හම්බවුනේ. විනාඩි 10 ක 15 ක සාකච්ඡාවක්නේ තිබුනේ. ගිය ගමන් ම මගෙන් ඇහුවා පක්ෂේ භාරගන්න කැමති ද කියලා. මං කිව්වා අලුත් නිලධාරී මණ්ඩලයක් තෝරගන්නව ද? මං කිව්වා මං පක්ෂේ භාරගන්නවනම් ඉතිං අලුත් නිලධාරී මණ්ඩලයක් තෝරගන්න ඕනනේ. හොඳයි එහෙම කරමු. පක්ෂේ භාරගන්නෙයි කිව්වා. කතා කරලා එළියට එනකොට ශ්‍රී ලංකා නිදහස් පක්ෂේ මන්ත්‍රිවරු 40 ක් 50 ක් හිටියා. ඒ ඔක්කොම රැස්වීම පැවැත්වුවා. ඒ වගේම මම ජනාධිපති වුනාට පස්සේ. රාජපක්ෂ පවුලේ සියලු දෙනාම මට හම්බවුනෙත් එදා. ශිරන්ති රාජපක්ෂ මැතිනියලා, නාමල්ලා ඒ දරුවෝ සියලු දෙනාමත් එතනදී හම්බ වුනේ. පක්ෂයේ මධ්‍යම කාරක සභාවත් විධායක සභාවත් ශ්‍රී ලංකා පදනම් ආයතනයේ රැස්වුනේ මම නැතුව. ඒගොල්ලෝ රැස්වෙලා ඒගොල්ලෝම තීන්දු කරලා. මට තිබුනු විනය පරීක්ෂණවලින් මම ඉවත් කලාය නැවත පක්ෂ සාමාජිකත්වය වලංගුය ඒ වගේම පක්ෂයේ සභාපතිකමට යෝජනා කරලා මට ටෙලිෆෝන් කෝල් එකක් දුන්නා ගෙදරට මේ පදනම් ආයතනයට ඇවිල්ලා සභාපතිකම භාරගන්න කියලා. මම ඉතිං ගිහිල්ලා බොහොම සන්තෝෂෙන් සියලු දෙනාට ස්තුති කරලා භාරගත්තා. බොහොම සරලව සිද්ධ වෙච්ච දෙයක්සම්මුතිවාදී ආණ්ඩුවෙන් ඉවත්වීම පිළිබඳව ශ්‍රී ලංකා නිදහස් පක්ෂය තීරණයක් ගන්නේ දැයි කළ විමසීමට ජනාධිපතිතුමා මෙසේ පිළිතුරු දී ඇත.සම්මුතිවාදී රජය පිළිබඳව,මම දන්න විදියට ඔය දෙපැත්තෙම අය කියනවා වෙනම ආණ්ඩු හදනවයි කියලා. ඔය දෙගොල්ලටම මේ පාරලිමේන්තුවේ තනියෙන් ආණ්ඩුවක් හදන්න බැහැ. ඒක බොහොම පැහැදිලි පෙනෙන දෙයක් ව්‍යවස්ථාව තුළ. ශ්‍රී ලංකා නිදහස් පක්ෂයේ මධ්‍යම කාරක සභාව තමා තින්දු කළේ 2015 අගෝස්තු මාසෙදී 2017 දෙසැම්බර් වෙන කල් යායුතුයි කියලා. දැන් එතකොට ඉදිරියේදී එතනින් එහාට යනව ද කියන එක දැන් අපි මේ පක්ෂ සංවත්සරය වෙලා මධ්‍යම කාරක සභාව රැස්වෙලා ඉදිරියේදී ඒ ගැන සාකච්ජා කරලා තීරණයක් ගන්නවා. දැනට ඒ ගැන අපිට මුකුත් ප්‍රශ්නයක් එහෙම පෙනෙන දෙයක් නැහැවිජේදාස රාජපක්ෂ මහතා ඇමති ධූරවලින් ඉවත් කිරීම සහ ලොතරැයි මණ්ඩල විදේශ කටයුතු අමාත්‍යාංශයට පැවරීම එක්සත් ජාතික පක්ෂයේ ඉල්ලීම මත සිදු කළ බව ද ජනාධිපතිතුමා කියා සිටියේ ය.ජනපති, මෛත්‍රීපාල සිරිසේන,විජේදාස රාජපක්ෂ ඇමතිතුමාගේ ප්‍රශ්නය එක්සත් ජාතික පක්ෂය තුළ සාකච්ඡා කරලා ගත්ත තීන්දුවක් සහ තීරණයක්. සාමාන්‍යයෙන් සම්මුතිවාදී ආණ්ඩුවේ තිබෙන එකඟතාවය තමයි එක්සත් ජාතික පක්ෂයේ සහ ශ්‍රී ලංකා නිදහස් පක්ෂයේ ඇමතිවරු පත්කිරීම ඉවත් කිරීම විශයන් ගැසට් කිරීම ඒ අමාත්‍යංශ වෙන්කරගෙන තිබෙන පක්ෂ විසින් තීන්දු කරන ආකාරයට සිදුවිය යුතුයි කියන එකජනාධිපතිතුමා පෙන්වාදී ඇත්තේ, 19 වන සංශෝධනය ද ඇතුලු රටේ ව්‍යවස්ථාව අනුව එවැනි ක්‍රියාමාර්ග ගැනීමට හැකියාව ඇති බවයි. 