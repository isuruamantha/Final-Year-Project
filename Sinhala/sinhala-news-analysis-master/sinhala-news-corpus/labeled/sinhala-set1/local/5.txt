පොලිස් නිලධාරීන් 2599 දෙනෙකුට උසස්වීම්
පොලිස් නිලධාරීන් 2599 දෙනෙකුට පොලිස්පතිවරයාගේ නියමයෙන් උසස්විම් ලබා දී තිබේ.ඒ, අනුව පොලිස් කොස්තාපල්වරුන් 2075 ක් පොලිස් සැරයන් නිලයට උස්ස කර ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේය .සැරයන්වරු 189 ක් උප පොලිස් පරික්ෂක නිලයට උසස් කර තිබේ .කාන්තා සැරයන්වරියන් 34 ක් කාන්තා උප පොලිස් නිලයට උසස් කර ඇති බව පොලිස් මාධ්‍ය ප්‍රකාශකවරයා සඳහන් කළේය .පොලිස් කොස්තාපල් රියැදුරුවරුන් 292 දෙදෙනෙකු පොලිස් සැරයන් රියැදුරු නිලය සඳහා උසස් කර තිබේ.පොලිස් මාධ්‍ය ප්‍රකාශකවරයා සඳහන් කළේ, පොලිස් සැරයන් රියැදුරුවරුන් 09 දෙනෙකු ප්‍රවාහන උප පොලිස් පරීක්ෂක නිලයට උසස් කළ බව ය.2016 මැයි 31 සිට බලපැවැත්වෙන පරිදි මෙම උසස්විම් ලබාදී තිබේ.පොලිස් මාධ්‍ය ප්‍රකාශකවරයා සඳහන් කළේ, මෑත කාල සිමාව තුළ මෙතරම් නිලධාරින් සංඛ්‍යාවකට එකවර උසස් වීම් ලබා දුන් අවස්ථාව මෙය බව ය. 