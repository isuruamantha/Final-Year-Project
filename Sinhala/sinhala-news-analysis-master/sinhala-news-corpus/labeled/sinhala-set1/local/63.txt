කලටුවාව පවිත්‍රාගාරයේ සිට ජලය බෙදාහරින ප්‍රධාන නළ මාර්ගයේ පිපිරීමක්
කලටුවාව ජල පවිත්‍රගාරයේ සිට ජලය බෙදා හරින ප්‍රධාන නළ මාර්ග අද අලුයම පිපිරීමක් සිදුව තිබේ.ඒ, පාදුක්ක චන්ද්‍රිකා මධ්‍යස්ථානය ආසන්න ප්‍රදේශයේදී ය.ජාතික ජල සම්පාදන හා ජලාපවාහන මණ්ඩලය සදහන් කළේ, මේ හේතුවෙන් ප්‍රදේශ රැසක ජල සැපයුම බිඳ වැටී ඇති බව ය.ඒ අනුව මහරගම, බොරලැස්ගමුව, පන්නිපිටිය, කොට්ටාව, රුක්මල්ගම, පැලැන්වත්ත, මත්තේගොඩ, හෝමාගම , ගොඩගම සහ පාදුක්ක යන ප්‍රදේශවල ජල සැපයුම බිඳ වැටී තිබේ.එහෙත් ඇතැම් ප්‍රදේශවලට අඩු පීඩනයක් යටතේ ජලය ලැබෙනු ඇති.මේ හේතුවෙන් ජලය අරපිරිමැස්මෙන් භාවිත කරන්නැයි ජාතික ජල සම්පාදන හා ජලාපවාහන මණ්ඩලය විසින් ජනතාවගෙන් ඉල්ලිමක් කරනු ලැබේ.පිපිරීම සිදුවු නල මාර්ගයේ අලුත්වැඩියා කටයුතු ආරම්භ කර ඇති බව ද එම මණ්ඩලය සඳහන් කළේය.එහෙත් ජල සැපයුම යථා තත්ත්වය පත් කළ හැකි වේලාවක් මෙතෙක් ප්‍රකාශ කළ නොහැකි බව ද ජාතික ජල සම්පාදන හා ජලාපවාහන මණ්ඩලය වැඩි දුරට ත් පැවසීය. 