ගුවන් හමුදා පාපැදි සවාරියේ ශූරතාවය නාවික හමුදා‍වේ අවිශ්ක මැඩෝසාට
ශ්‍රී ලංකා නාවික හමුදා‍වේ අවිශ්ක මැඩෝසා, ශ්‍රී ලංකා ගුවන් හමුදා පාපැදි සවාරියේ සමස්ත පිරිමි ශූරතාව දිනා ගත්තේය.එහි කාන්තා අංශයේ ශූරතාව හිමි වූයේ ශ්‍රී ලංකා ගුවන් හමුදාවේ මදුශානි රණසිංහටයි.ශ්‍රී ලංකා ගුවන් හමුදා 66 වැනි සංවත්සරයට සමගාමීව පැවැති මෙම පාපැදි සවාරියේ නිල විද්‍යුත් මාධ්‍ය සහකරු ලෙස නිව්ස්ෆස්ට් කටයුතු කළේය.කිලෝ මීටර 415යි දශම 5ක දුරක් ආවරණය කරමින් කොළඹ සිට යාපනය දක්වා පැවති සවාරිය සමන්විත වූයේ අදියර 3කින් ය.එහි පිරිමි ධාවන තරගයට ක්‍රීඩකයින් 190කට අධික සංඛ්‍යාවක් එක්වූහ.‍අද පැවති කිලෝ මීටර 148යි දශම 5ක දුරකින් යුතු වූ එහි තුන්වැනි අදියර ක්‍රියාත්මක වූයේ වව්නියාවේ සිට යාපනය නගර සභා ක්‍රීඩාංගණය දක්වායි.‍‍‍පැය 3යි මිනිත්තු 21යි තත්පර 24ක කාලයක් සටහන් කරමින් ශ්‍රී ලංකා නාවික හමුදාවේ අවිශ්ක මැඩෝසා තුන්වැනි අදියර ජය ගත්තේය.සමස්ත සවාරියේ ජය හිමි වූයේ ද පැය 9යි මිනිත්තු 9යි තත්පර 38ක කාලයක් සටහන් කළ අවිශ්ක මැඩෝසාටයි.පිළිවෙලින් ශ්‍රී ලංකා ගුවන් හමුදාවේ මදුසංක පෙරේරා සහ බුද්ධික වර්ණකුලසූරිය සමස්ත සවාරියේ පිරිමි අංශ‍යේ දෙවැනි සහ තුන්වැනි ස්ථාන දිනා ගත්තේය.මේ අතර, මෙම තරගයට සමගාමීව පැවැති කි‍ලෝ මීටර 70ක දුරකින් යුතු කාන්තා තරගයට ක්‍රීඩිකාවන් 26 දෙනෙක් එක් විය.‍කිලිනොච්චියේ සිට යාපනය දක්වා පැවැති එහි ප්‍රථම ස්ථානය දිනා ගත්තේ පැය 2යි තත්පර 8ක කාලයක් සටහන් කළ ශ්‍රී ලංකා ගුවන් හමුදාවේ මදුශානි රණසිංහයි.පිරිමි අංශ‍යේ තුන්වැනි අදියේ මෙන්ම සමස්ත ශූරතාව ද ශ්‍රී ලංකා නාවික හමුදාවේ අවිශ්ක මැඩෝසාට හිමි විය.ගුවන් හමුදා බී කණ්ඩායම පිරිමි කණ්ඩායම් අංශ‍යේ ශූරතාව දිනා ගත්තේය. 