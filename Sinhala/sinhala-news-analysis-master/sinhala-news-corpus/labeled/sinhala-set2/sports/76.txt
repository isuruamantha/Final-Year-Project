මලල ක්‍රීඩක ක්‍රීඩිකාවන්ට ක්‍රීඩා ඇමතිවරයාගෙන් නැවතත් පොරොන්දු මල්ලක්.
ශ්‍රී ලංකා මලල ක්‍රීඩා සංචිතයේ ක්‍රීඩක ක්‍රීඩිකාවන් හා පුහුණුකරුවන් වෙනුවෙන්, මාසික පෝෂණ දීමනාව ලබා දීම අද නිළවශයෙන් ආරම්භ විය.මලල ක්‍රීඩා සංචිතය නම් කිරීමෙන් අනතුරුව,ඔවුන්  පසුගිය ඔක්තෝබර් මාසයේ සිට, පුහුණු කටයුතු ආරම්භ කළ ද පෝෂණ දීමනාව ලබා දීම සිදුවූයේ නැත. ශ්‍රී ලංකා මලල ක්‍රීඩා සංගමය මගින් සිදුකළ ඉල්ලීම මත ක්‍රීඩා අමත්‍යාංශය විසිනේ මෙලෙස පෝෂණ දීමනාව මෙම වසරේ ජනවාරි මස සිට ලබා දීමට කටයුතු කර තිබේ.මලල ක්‍රීඩා සංචිතයේ ජ්‍යේෂ්ඨ ක්‍රීඩක ක්‍රීඩිකාවන්, 16 දෙනෙකු හට මෙම දීමනාව ලබා දෙන අතර, කණීෂ්ඨ අංශයෙන් ක්‍රීඩක ක්‍රීඩිකාවන් 12 දෙනෙකු සඳහාද මෙම දීමනාව ලබා දීමට නියමිතවේ.ඊට අමතරව ජ්‍යේෂ්ඨ පුහුණුකරුවන් 9 දෙනෙකු හා කණිෂ්ඨ පුහුණුකරුවන් 11 දෙනෙකු වෙතද මෙම දීමනාව ලබා දීමට පියවර ගෙන තිබේ.එසේම ක්‍රීඩක ක්‍රීඩිකාවන් වෙනුවෙන්, රක්ෂණ ආවරණයක්, කැපකරු මාපිය ක්‍රමයක් හා විදෙස් පුහුණු අවස්ථා ද ලබා දීමට නුදුරේදීම සිදුවන බව ද ක්‍රීඩා අමාත්‍ය දයාසිරි ජයසේකර මහතා ප්‍රකාශ කළේය.මේ වනවිට ඊට අදාළ කටයුතු අවසන් අදියරේ පසුවන බවද ඔහු වැඩිදුරටත් සඳහන් කළේය.කෙසේ වෙතත් පසුගිය වසරේ ඉන්දියාවේ ගුවහාටි හා ශිලෝංග් හීදී පැවැති දකුණු ආසියානු ක්‍රීඩා උළෙලේ දී “ස්පෝට්ස් ෆස්ට්” වෙත අදහස් දක්වමින් ක්‍රීඩා අමාත්‍යවරයා ප්‍රකාශ කළේ, හඳුනාගත් ක්‍රීඩක ක්‍රීඩිකාවන් වෙනුවෙන්ස කැපකරු මාපිය ක්‍රමයක් හා රැකියා අවස්ථාවන් සැලසීමට පියවර ගන්නා බවය.වීඩියෝව නරඹන්න (11/02/2016 – ඉන්දියාවේදී )කෙසේ වෙතත් ඉන් වසරක් ඉක්ම ගියද, එම පොරොන්දු ඉටුකිරීමට නොහැකිවූයේ ඇයි ?වීඩියෝව නරඹන්න    