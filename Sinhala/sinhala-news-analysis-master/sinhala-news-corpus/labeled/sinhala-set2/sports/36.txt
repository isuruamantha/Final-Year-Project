Platinum සම්මාන රාත්‍රිය අති උත්කර්ෂවත් ලෙස ස්ටයින් මැදිරි සංකීර්ණයේදී (VIDEO)
ශක්තිය සහ විචිත්‍රත්වය සුසංයෝජනය කරමින් විශිෂ්ටත්වයට උපහාර පිරිනැමූ තවත් සොඳුරු රාත්‍රිය, Sports 1st Platinum සම්මාන උළෙල අද පස්වරුවේ රත්මලාන ස්ටයින් මැදිරි සංකීර්ණයේදී පැවැත්විණි.මෙරට ක්‍රීඩක ක්‍රීඩිකාවන් ඇගයීමේ අරමුණින් ස්පෝර්ට්ස් ෆස්ට් සහ වයි එෆ් එම් මෙම සම්මාන උළෙල සංවිධාන කළේ ය.මෙරට රූපවාහිනී ඉතිහාසයට නවමු අත්දැකීම් එක් කළ මෙම සම්මාන උළෙල අද පස්වරුවේ ආරම්භ කෙරුණේ, සම්භාවනීය අමුත්තන් රැසකගේ සහභාගීත්වයෙනි.මෙවර ප්ලැටිනම් සම්මානය වේදිකාවට රැගෙන ආවේ, ශ්‍රී ලංකාවේ නාමය ජාත්‍යන්තරයේ බැබළ වූ ඔලිම්පික් රිදී පදක්කම් ලාභී සුසන්තිකා ජයසිංහ මහත්මිය යි.විචිත්‍රාංග රැසකින් සම්මාන උළෙල වර්ණවත් විය.සම්මානලාභීන් තෝරා ගත් ජූරි සභික සාමාජිකයින්ට උපහාර තිළිණ පිරිනැමීම ද මෙහිදී සිදු විය. 