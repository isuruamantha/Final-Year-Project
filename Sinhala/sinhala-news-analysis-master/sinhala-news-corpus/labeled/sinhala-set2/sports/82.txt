දිමුත් කරුණාරත්නගෙන් ද්විත්ව ශතකයක්
එංගලන්ත ලයන්ස් කණ්ඩායම සමග පැවැත්වෙන සිව්දින ක්‍රිකට් තරගයේදී ශ්‍රී ලංකා A කණ්ඩායමේ දිමුත් කරුණාරත්න ද්විත්ව ශතකයක් වාර්තා කිරීමට සමත් විය.ඒ, ශ්‍රී ලංකා A කණ්ඩායමේ පළමු ඉනිමේදීය.පන්දු 319ක් තුළ ලකුණු 212ක් වාර්තා කළ දිමුත්ගේ ඉනිමට 4 පහරවල් 23ක් ඇතුළත් විය.මේ අතර සදීර සමරවික්‍රම ලකුණු 185ක් ලබා ගැනීමට සමත් විය.ශ්‍රී ලංකා A කණ්ඩායම සිය පළමු ඉනිමට ලකුණු 548ක් ලබා ගත්තේය.ඒ, එංගලන්ත ලයන්ස් කණ්ඩායම සිය පළමු ඉනිමේදී ලබාගත් ලකුණු 353ට පිළිතුරු වශයෙනි.මේ වනවිට සිය දෙවන ඉනිම ක්‍රීඩා කරන එංගලන්ත ලයන්ස් කණ්ඩායම කඩුලු 2ක් දැවී ලකුණු 32ක් ලබා සිටී.තරගය පැවැත්වෙන රංගිරි දඹුල්ල ජාත්‍යන්තර ක්‍රිකට් ක්‍රීඩාංගණයේදී ය. 