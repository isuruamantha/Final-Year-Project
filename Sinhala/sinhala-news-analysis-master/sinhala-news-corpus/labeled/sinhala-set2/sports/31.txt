ලක් මවට කීර්තියක් ගෙන දුන් චෙස් ක්‍රීඩිකාව දිවයිනට (VIDEO)
වසර 10කට පසු ලෝක අධුනිකත්ව චෙස් තරගාවලියේ 2000 න් පහළ කාන්තා කාණ්ඩයේ ශූරතාවය හිමිකර ගැනීමට ශ්‍රී ලාංකික ක්‍රීඩිකාවක් සමත් විය.ලෝක චෙස් සම්මේලනය විසින් සංවිධානය කරනු ලැබූ මෙම තරගාවලිය අප්‍රේල් පළමු වනදා සිට 9 වන දා දක්වා ඉතාලියේ ස්පෙලේටෝහිදී පැවැත්විණ.ඒ සඳහා රටවල් 50 ක ක්‍රීඩක ක්‍රීඩිකාවෝ 200කට ආසන්න ප්‍රමාණයක් සහභාගි වූහ.විවිධ කාණ්ඩයන්ගෙන් සමන්විත වූ තරගාවලියේ 2000 න් පහළ කාන්තා කාණ්ඩයේ ශූරතාවය හිමිකරගත්තේ ශ්‍රී ලංකාව නියෝජනය කළ සේනබ් සේරම් ය.මෙම ශූරතාවය ශ්‍රී ලංකා ක්‍රිඩිකාවක් හිමිකරගත් දෙවන අවස්ථාව මෙය වේ. 