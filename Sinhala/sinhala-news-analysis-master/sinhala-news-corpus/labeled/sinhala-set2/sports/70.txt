පිටියේ වාසිය රැකගැනීමට ශ්‍රී ලංකාව හෙට තරග බිමේ
සිව් වසරකට ගාල්ල ජාත්‍යන්තර පිටියේ දී ශ්‍රී ලංකා කණ්ඩායම අසරණ කළ බංග්ලාදේශ කණ්ඩායම හෙටින් ආරම්භ වන ටෙස්ට් තරගාවලියේදී ද උපරිම දක්ෂතා අතරට පිවිසීමට බලාපොරොත්තුවෙන් සිටීයි.2013 වසරේ දී පැවැති මෙම තරගාවලියේ පළමු තරගයේ දී, ශ්‍රී ලංකා කණ්ඩායම පළමු ඉනිමට ලකුණු 570 ක්, රැස්කළේ ශතක තුනක් ද සමගින්වේ.නමුත් ප්‍රතිවාදී බංග්ලාදේශ පිතිකරුවන් ද ශ්‍රී ලංකාවට අභියෝගයක් වෙමින් පළමු ඉනිම වෙනුවෙන් ලකුණු 638ක දැවැන්ත ලකුණු සංඛ්‍යාවක් රැසකළේ, ඔවුන් ටෙස්ට් ඉතිහාසයේ ඉනිමක දී රැස්කළ වැඩිම ලකුණු සංඛ්‍යාව ලෙස වේ.වත්මන් නායක මුශ්ෆිකුර් රහීම් එහිදී ද නායකත්වයේ ඉනිමක් වාර්තා කළේ, බංග්ලාදේශය වෙනුවෙන් ටෙස්ට් තරගයක ක්‍රීඩකයෙකු වාර්තා කළ පළමු ද්විත්ව ශතයක ලෙසවේ. මොහොමඩ් අෆ්රෆුල් ලකුණු 190ක් හා නසීර් හොසේන් ලකුණු 100 එහිදී රැස්කිරීමට සමත්විය.නමුත්, ශ්‍රී ලංකා කණ්ඩායම දෙවැනි තරගය ජයගනිමින් තරගාවලිය තරග 1-0 ක් ලෙස ජයගැනීමට සමත්විය.දකුණු අප්‍රිකාවේ දී ලද අමිහිරි ටෙස්ට් තරග පරාජයෙන් අනතුරුව ශ්‍රී  ලංකා කණ්ඩායම මෙම තරගාවලියට පිවිසෙන්නේ, දැඩි අභියෝගයක් ද භාරගනිමිනි.නායක රංගන හේරත් ද මේ සම්බන්ධයෙන් අද මාධ්‍ය වෙත අදහස් පළ කරමින් එය සනාථ කළේය.“බංග්ලාදේශ කණ්ඩායමේ දියුණුවක් තියනව මෑත කාලය ගත්තොත්. ඔවුන් එක්දින තරග, ටෙස්ට් තරග ජයග්‍රහණය කර තිබෙනවා. ඉතින් මම හිතනව මේක තරගකාරීත්වයක් තිබෙන තරගාවලියක් වෙයි කියල.” – රංගන හේරත්කලක් ශ්‍රී ලංකා ටෙස්ට් කණ්ඩායමේ නිශ්චිත ස්ථානයක් නොමැතිව, සිටි උපුල් තරංගට, දිමුත් කරුණාරත්න සමගින් නැවත  ඉනිම ආරම්භ කිරීමේ වගකීම හිමිව තිබේ.අංක තුන ස්ථානය කුසල් මෙන්ඩිස්ට ලබා දී ඇති බවත්, අංක හතරේ ස්ථානය චන්දිමාල්ට ලබා දී ඇති බවත් රංගන හේරත් අද හෙළි කළේය.දකුණු අප්‍රිකාවේ දී මෙන්ම ඔස්ට්‍රේලියාවේදී ද පිත්තෙන් දක්ෂතා දැක්වූ, නිරෝෂන් දික්වැල්ල හෙට තරගයේ දී කඩුලු රකින්නාගේ භූමිකාවට පණ පොවුණු ඇත.හෙට තරගයට පහත කණ්ඩායම ක්‍රීඩා කරනු ඇතැයි අනුමාන කළ හැකිය.දිමුත් කරුණාරත්න, උපුල් තරංග, කුසල් මෙන්ඩිස්, දිනේශ් චන්දිමාල්,( අසේල ගුණරත්න/ ධනංජය ද සිල්වා), නිරෝෂන් දික්වැල්ල, රංගන හේරත්, ඩිල්රුවන් පෙරේරා,( ලක්ෂාන් සඳකැන්/ මලින්ද පුෂ්පකුමාර), ලහිරු කුමාර, නුවන් ප්‍රදීප්.ශ්‍රී ලංකා නායක රංගන හේරත් දැක්වූ අදහස් වෙත යොමුවෙමු දැන්… 