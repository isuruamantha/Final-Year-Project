බංග්ලාදේශයට එරෙහි ටෙස්ට් තරගාවලියේ නායකත්වය රංගන හේරත්ට
බංග්ලාදේශය සමග පැවැත්වෙන තරග 2 කින් සමන්විත ටෙස්ට් ක්‍රිකට් තරගාවලිය සඳහා ශ්‍රී ලංකා කණ්ඩායමේ නායකත්වයට දඟ පන්දු යවන ක්‍රීඩක රංගන හේරත් කැඳවා තිබේ.රංගන හේරත්ගේ නායකත්වයෙන් පසුගිය වසරේ නොවැම්බර් මස පැවැති සිම්බාබ්වේට එරෙහි ටෙස්ට් ක්‍රිකට් තරගාවලිය තරග 2ට 0ක් ලෙස ශ්‍රී ලංකාව ජය ගත්තේ ය.මේ අතර බංග්ලාදේශය ටෙස්ට් ක්‍රිකට් තරගාවලිය සඳහා දඟ පන්දු යවන ක්‍රීඩක මලින්ද පුෂ්ප කුමාර ද ශ්‍රී ලංකා සංචිතයට ඇතුළත් ය.දෙරට අතර පළමු තරගය මාර්තු 7 වන දා ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිත ය.  