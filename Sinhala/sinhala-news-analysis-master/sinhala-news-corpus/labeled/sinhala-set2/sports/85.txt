පාසල් රග්බි සමය අරඹමින් පැවති තරගයක දී උණුසුම් තත්වයක් – ත්‍රිත්ව, පීතර ජය ලබයි.
අන්තර් පාසල් ප්‍රමුඛ පෙළ රග්බි ලීග් තරගාවලිය ආරම්භ කරමින් අද මහනුවර ත්‍රිත්ව හා කොළඹ වෙස්ලි කණ්ඩායම් අතර තරගය කොළඹ ලොන්ඩන් පෙදෙස සී.ආර්. ඇන්ඩ් එෆ්.සී. පිටියේදී අද පැවැත්විණ.එහිදී ලකුණු 64ට 24 ක් ලෙස ත්‍රිත්ව විද්‍යාලය ජයගත්තේ, උත්සාහක දිනුම් 10 ක් ද වාර්තා කරමිනි, පළමු අර්ධය අවසානයේ දී ද ත්‍රිත්ව ක්‍රීඩකයන් ලකුණු 40ට 17 ක් ලෙස පෙරමුණේ පසුවීමට සමත්විය.කෙසේ වෙතත් තරගය අතරතුර ක්‍රීඩකයන් අතර උණුසුම් තත්වක් මතුවූ බව වාර්තාවේ. එහි උත්සන්නම අවස්ථාව අවසන් උත්සාහක දිනුම ත්‍රිත්ව ක්‍රීඩකයෙකු වාර්තා කිරීමේ දී හට ගෙන තිබේ.අදාළ ගැටුම ඇතිකරගත් ක්‍රීඩකයන්ට දැඩි අවවාද කාඩ්පත් ලබා දී ඇත.Full Time: Trinity 64 (10T 7C) beat Wesley 24 (4T 2C)මේ අතර, බම්බලපිටිය ශාන්ත පීතර විද්‍යාලය හා කටුගස්තොට ශාන්ත අන්තෝනි විද්‍යාලාන්තර තරගය, බම්බලපිටිය ශාන්ත පීතර පිටියේදී ක්‍රියාත්මක විය.තරගයේ පළමු අර්ධය අවසානයේ ලකුණු 24-15 ක් ලෙස පෙරමුණ ගත් පීතර ක්‍රීඩකයන්, ලකුණු 27 ට 25 ක් ලෙස තියුණු ජයක් ලැබීය.දෙවැනි අර්ධයේදී ශාන්ත අන්තෝනි කණ්ඩායමේ දක්ෂතා කැපී පෙනුනේ ඔවුන් ලකුණු 9 ක් ලබා ගනිද්දී, සත්කාරක පීතර කණ්ඩායමට එම අර්ධයේ රැස්කළ හැකි වුණේ ලකුණු 3 ක් පමණි.දෙපිළම මෙහිදී උත්සාහක දිනුම් තුන බැගින් වාර්තා කර තිබේ.Full Time:  St Peter’s 27 (3T 3C 2P) beat St. Anthony’s 25 (3T 2C 2P)  