(Video) “ටෙස්ට් තරග සඳහා ද ලසිත් මාලිංග අවශ්‍යයි.” – ග්‍රැහැම් ෆෝඩ්
ශ්‍රී ලංකා කණ්ඩායමට ලසිත් මාලිංගගේ සහාය නැවත ලැබීම කණ්ඩායමේ ශක්තිය වැඩි කළ බව, ශ්‍රී ලංකා ක්‍රිකට් පුහුණුකරු ග්‍රැහැම් ෆෝඩ් ප්‍රකාශ කළේය.ශ්‍රී ලංකා කණ්ඩායම නැවත දිවයිනට පැමිණි අවස්ථාවේ දී පැවති මාධ්‍ය හමුවට සහභාගීවෙමින්, ග්‍රැහැම් ෆෝඩ් මේ බව ප්‍රකාශ කළේය.කෙසේ වෙතත් එහිදී ලසිත් මාලිංග ප්‍රකාශ කළේ තම පන්දු යැවීම ගැන සෑහීමට පත්විය නොහැකි බවත්, හැකි උපරිම දායකත්වය ලබා දීමට උත්සාහ කළ බවත්ය. ( ලසිත් මාලිංග මෙහිදී දැක්වූ අදහස් )ලසිත් මාලිංග වැනි අත්දැකීම් බහුල ක්‍රීඩකයෙකු නැවත කණඩායම සමග එක්වීමෙන් කණ්ඩායමේ ආකල්පමය වෙනසක් ඇති වූ බව, ග්‍රැහැම් ෆෝඩ් මෙහිදී පැවසුවේය.තරුණ ක්‍රීඩකයන්ට ආදර්ශයක් වෙමින් ලසිත් මාලිංග ක්‍රීඩා කල ආකාරය ප්‍රශංසනීය බවත්, පන්දු යවන්නෙකුට වඩා වැඩි දායකත්වයක් මාලිංගගෙන් කණ්ඩායමට ලැබුණ බවත් ඔහු පැවසුවේය.ලසිත් මාලිංග ටෙස්ට් හා එක්දින කණ්ඩායම්වලද සිටිය යුතු ක්‍රීඩකයෙකු බව ග්‍රැහැම් ෆෝඩ් වැඩිදුරටත් පැවසුවේය.“ඔහු අසම සමයි, ඔහු වැනි ක්‍රීඩකයෙකු වගේම කුලසේකර කණ්ඩායමේ සිටීම අති විශේෂයි. පන්දුවාර 20/20 තරගයක ඔහු ඉතා විශේෂ ක්‍රීඩකයෙක්. ඔහු කණ්ඩායමට නැවත එක්වීමෙන් බොහෝදේ කණ්ඩායමට හිමිවුණා. කැපවීම, ශක්තිය, තරගකාරීබව වැඩි කිරීමට ඔහු දායක වුණා. ඔහු එය ක්‍රියාවෙන් ඔප්පු කළා. තරුණ ක්‍රීඩකයන් ඉදිරියේ හැකි සෑම උත්සාහයක්ම යෙදුවා කණ්ඩායම වෙනුවෙන්. ඔහු වැනි ක්‍රීඩකයෙකු ටෙස්ට් හා එක්දින තරග සඳහා ද කණ්ඩායමේ සිටිය යුතුයි. මම උත්සාහ කරනවා ඔහුව ටෙස්ට් තරග සඳහා සූදානම් කිරීමට.” – ග්‍රැහැම් ෆෝඩ් (පුහුණුකරු – ශ්‍රී ලංකා කණ්ඩායම ) 