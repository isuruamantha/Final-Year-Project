2017 ආසියානු මාර්ග ධාවන යතුරු පැදි ශූරතාවලියේ තායිලන්ත අදියරේ දෙවන ස්ථානය ශ්‍රී ලාංකිකයෙක් දිනා ගනී
2017 ආසියානු මාර්ග ධාවන යතුරු පැදි ශූරතාවලියේ තායිලන්ත අදියරේ දෙවන ස්ථානය දිනා ගැනීමට ශ්‍රී ලංකාවේ එරන් ගුණවර්ධන සමත් විය.එය මෙම ඉසව්වෙන් ශ්‍රී ලාංකිකයෙක් දැක්වූ ඉහළ ම ජයග්‍රහණය යි.අදියර 6කින් සමන්විත තරගාවලියේ 2 වන අදියර තායිලන්තයේදී පැවැත්විණි.ඒ, අප්‍රේල් 14 සහ 15 යන දෙදිනයන්හිදී ය.එහිදී තරගයේ පළමු වන ස්ථානය දිනා ගත්තේ, ජපානයේ ටෙට්සුයා ෆුජිටා ය.ශ්‍රී ලංකාවේ එරන් ගුණවර්ධන එහි දෙවන ස්ථානය දිනා ගත්තේ ය.මෙතෙක් මෙම ඉසව්වෙන් ශ්‍රී ලාංකිකයෙක් දැක්වූ ඉහළ ම ජයග්‍රහණය මෙයයි.තරගාවලියේ මීළඟ අදියර ජූලි මස 3 සහ 4 යන දෙදිනයන්හිදී ජපානයේදී පැවැත්වීමට නියමිත ය.මේ අතර ඔහුව පිළිගැනීමට ආසියානු මෝටර් රථ ධාවන ශූර ඩිලන්ත මාලගමුව ද පැමිණ සිටියේ ය. 