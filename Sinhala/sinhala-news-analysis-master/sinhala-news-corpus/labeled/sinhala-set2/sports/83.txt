පාසල් රග්බි: රාජකීය, සහිරා සහ ශාන්ත තෝමස් කණ්ඩායම් ජයග්‍රහණ වාර්තා කරයි.
අන්තර් පාසල් ප්‍රමුඛ පෙළ රග්බි තරගාවලියේ පළමු සති අන්තයේ තරග අද අවසන් වූයේ කොළඹ රාජකීය, මරදාන සහිරා සහ ගල්කිස්ස ශාන්ත තෝමස් කණ්ඩායම්වලට ජයග්‍රහණ හිමිකර දෙමිනි.කොළඹ රාජකීය විද්‍යාලය අද මරදාන ශාන්ත ජෝසප් කණ්ඩායමට එරෙහිව, තම ක්‍රීඩාංගණයේදී තරග වදිමින්, පළමු අර්ධයේ ලකුණු 08-05 ක් ලෙස පෙරමුණ ගැනීමට සමත්විය.දෙවැනි අර්ධයේදී ද සුපුරුදු දක්ෂතා දැක්වූ රාජකීය ක්‍රීඩකයන් ලකුණු 28 – 22 ක් ලෙස තරගය ජයගත්තේය.ඔවුන් උත්සාහක දිනුම් 3 ක් ප්‍රවාර්ථන 2 ක්, දඬුවම් පහර දෙකක් හා ඩ්‍රොප් ගෝලයක් මගින් ලකුණු වාරතා කල අතර, ප්‍රතිවාදී ශාන්ත ජෝසප් කණ්ඩායම උත්සාහක දිනුම් 4 ක් හා ප්‍රවාර්ථනයකින් ලකුණු ලබා ගැනීමට සමත්විය.Full Time:  Royal 28(3T 2C 2P 1DG) beat St Joseph’s 22(4T 1C)Half Time:  Royal 08(1T 1C) v St Joseph’s 05(1T)මරදාන සහිරා විද්‍යාලය අද ගල්කිස්ස විද්‍යා විද්‍යාලයට එරෙහිව තරග වැදුණේ, රත්මලාන ගුවන් හමුදා ක්‍රීඩංගණයේදීය.පළමු අර්ධයේදී ලකුණු 13-08 ක් ලෙස පෙරමුණේ පසුවූ සහිරා ක්‍රීඩකයන් තරගජය ජය ගත්තේ, ලකුණු 19-13 ක් ලෙස වාර්තා කරමිනි.Full Time: Zahira 19(1T 1C 4P) beat Science 13(2T 1P) @RathmalanaHalf Time: Science 08(1T 1P) v Zahira 13(1T 1C 2P)ගල්කිස්ස ශාන්ත තෝමස් විද්‍යාල කණ්ඩායම හමුවේ, මොරටුව වෙල්ස් කුමර විද්‍යාලය පරාජය විය.කොළඹ සී.ආර්. ඇන්ඩ් එෆ්.සී. පිටියේදි පැවැති තරගයේදී, ශෘන්තා තෝමස් ක්‍රීඩකයන් පෙරමුණේ පසුවූයේ ලකුණු 38 – 00 ක් ලෙසය.ඔවුන් ලකුණු 57 ට 00 ක් ලෙස තරගය ජයගත්තේ, උත්සාහක දිනුම් 9 ක් වාර්තා කරමින් වීම විශේෂත්වයක් විය.Full Time:  S Thomas 57(9T 6C) beat Prince of Wales 00 @CR groundHalf Time: S Thomas 38(6T 4C) v Prince of W 00  