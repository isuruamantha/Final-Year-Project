උපුල්ගේ ශතකයෙන්, ශ්‍රී ලංකාව ප්‍රභල තැනක
සංචාරක බංග්ලාදේශයට එරෙහිව පැවැත්වෙන පළමු ටෙස්ට් ක්‍රිකට් තරගයේදී ප්‍රතිවාදීන්ට ලකුණු 457 ක ඉලක්කයක් ලබා දීමට ශ්‍රී ලංකා කණ්ඩායම අද සමත්විය.ශ්‍රී ලංකාව දෙවැනි ඉනිම වෙනුවෙන් කඩුලු  6 ක් දැවී රැස්කළ ලකුණු සංඛ්‍යාව 274 කි.දෙවැනි ඉනිම වෙනුවෙන් අද පිටියට පිවිසි ශ්‍රී ලංකා කණ්ඩායමේ ආරම්භක කඩුල්ලට ලකුණු 69 ක සබඳතාවක් ගොඩනැගීමට දිමුත් කරුණාරත්න හා උපුල් තරංග සමත්විය. ටෙස්ට් ඉනිම 9 කට පසුව පළමු කඩුල්ලට ලකුණු 50 කට වැඩි සබඳතාවක්  ගොඩනැගූ පළමු අවස්ථාව මෙය වේ.දිමුත් ඉනිමේ පළමු කඩුල්ල ලෙස ලකුණු 32 කට දැවී ගිය අතර, පළමු ඉනිමේ ලකුණු 194 ක් රැස්කළ කුසල් මෙන්ඩිස් ලකුණු 19 දැවී ගියේ, වේගවත්ව ලකුණු රැස්කිරීමට ගත් උත්සාහයේදීය.අද තේ විරාමය වනවිට බංග්ලාදේශයට එරෙහිව වැඩි ලකුණු පරතරයක් තබා ගැනීමේ අරමුණින්, පිතිකරුවන් පන්දුවට පහරදීම දැකිය හැකි විය.එහිදී උපුල් තරංග විශිෂ්ඨ ඉනිමක් ක්‍රීඩා කරමින් තම තුන්වැනි ටෙස්ට් ශතකය (115) වාර්තා කිරීමට සමත්විය.අඛණ්ඩව ටෙස්ට් ඉනිම 8 ක දී ලකුණු 50 සීමාව පසුකිරීමට අපොහොසත්වූ, දිනේශ් චන්දිමාල් අද අර්ධ ශතකයක් රැස්කළේ පන්දු 75ක් වැයකරමිනි. ඔහු පළමු ඉනිමේ පන්දු 54 ක් වැයකරමින් රැස්කළේ ලකුණු 5 ක් පමණි.ශ්‍රී ලංකා ඉනිමේ ලකුණු ලබා ගැනීමදිමුත් කරුණාරත්න 32, උපුල් තරංග 115, කුසල් මෙන්ඩිස් 19, දිනේශ් චන්දිමාල් 50*, අසේල ගුණරත්න 00, නිරෝෂන් දික්වැල්ල 15, ඩිල්රුවන් පෙරේරා 33 මෙහෙදි හසන් 77/2, ශකීබ් අල් හසන් 104/2   