ශූරයින්ගේ කුසලාන එක්දින තරගාවලියේ නායකත්වය මැතිව්ස්ට
එංගලන්තයේදී පැවැත්වෙන ශූරයින්ගේ කුසලාන එක්දින ක්‍රිකට් තරගාවලියදී ශ්‍රී ලංකා කණ්ඩායම මෙහෙයවීමේ වගකීම යළි ඇන්ජලෝ මැතිව්ස්ට පවරා තිබේ.ක්‍රීඩකයින් 15 දෙනෙකුගෙන් සමන්විත ශ්‍රී ලංකා කණ්ඩායමේ උප නායකත්වය හිමිව ඇත්තේ උපුල් තරංගටයි.නිරෝෂන් දික්වැල්ල කුසල් ජනිත් කුසල් මෙන්ඩිස් චාමර කපුගෙදර අසේල ගුණරත්න දිනේෂ් චන්දිමාල් ලසිත් මාලිංග සුරංග ලක්මාල් නුවන් ප්‍රදීප් නුවන් කුලසේකර තිසර පෙරේරාලක්ෂාන් සඳකැන්සීකුගේ ප්‍රසන්නඅනෙකුත් ක්‍රීඩකයෝ වෙති.ශූරයින්ගේ කුසලාන ක්‍රිකට් තරගාවලිය, ජුනි මස පළමු වන දා සිට 18 වන දා දක්වා එංගලන්තයේ, සහ වේල්සයේදී පැවැත් වේ.මීට අමතරව අවශ්‍ය වූ අවස්ථාවක කණ්ඩායමට කැඳවීම සඳහා ක්‍රීඩකයින් 7 දෙනෙකු ද නම් කර තිබේ.ශූරයින්ගේ කුසලාන ක්‍රිකට් තරගාවලියේදී ශ්‍රී ලංකා කණ්ඩායම සහභාගී වන පළමු තරගය පැවත් වෙන්නේ, දකුණු අප්‍රිකා කණ්ඩායම එරෙහිවයි. 