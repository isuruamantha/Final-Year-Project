ගුවන් පාපැදි සවාරියේ පළමු අදියර අවසන, කහ ජර්සිය ගුවන් හමුදාවේම සමන්තට
ශ්‍රී ලංකා පාපැදි සම්මේලනයේ අධීක්ෂණය යටතේ ශ්‍රී ලංකා ගුවන් හමුදාව හා  විධානය කරන, “ගුවන් පාපැදි සවාරිය” අද (03) “නිව්ස්ෆස්ට්” මාධ්‍ය අනුග්‍රහයෙන් ආරම්භ විය.කිලෝමීටර්  128.2 කින් යුක්ත වූ  පළමු අදියර  අද අවසන් වූයේ  පුත්තලමෙනි..තරගයේ ප්‍රථමයා ලෙස ශ්‍රී ලංකා වරාය අධිකාරියේ සදුන් චාමික තරගය අවසන් කළ ද, සමස්ත තරගයේ දැක්වූ දක්ෂතා අනුව වැඩි ලකුණු ලබමින් එම අදියරේ පෙරමුණ හිමිවූයේ, ශ්‍රී ලංකා ගුවන් හමුදාවේ  සමන්ත ලක්මාල්ටයි.සමන්ත ලක්මාල් තරගය අවසන් කළේ දෙවැන්නා ලෙසය. ශ්‍රී ලංකා ගුවන් හමුදාවේම නවීන් රුචිර තුන්වැන්නා ලෙස තරගය අවසන් කිරීමට සමත්විය.18 වැනි වරට පැවැත්වෙන ගුවන් පාපැදි සවාරියට තරගකරුවන් 190කට අධික පිරිසක් සහභාගීවේ.සවාරියේ දෙවැනි අදියර හෙට පුත්තලමින් ආරම්භ වී වව්නියාවෙන් අවසන් වීමට නියමිතය.තරගයේ අද ගමන් මග – ගුවන් හමුදා මූලස්ථානය ( කොළඹ 2), වත්තල, කඳාන, කටුනායක, මීගමුව, වෙන්නප්පුව, මාදම්පේ, හලාවත, බංගදෙණිය, ආරච්චිකට්ටුව, පාලවි, තිල්ලඩි, පුත්තලම.සමස්ත සවාරියේ පෙරමුණවේගවත්ම ක්‍රීඩකකහ ජර්සියකොළ ජර්සියසමන් ලක්මාල් 