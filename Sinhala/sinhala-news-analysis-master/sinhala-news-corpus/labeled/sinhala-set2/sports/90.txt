පිට පිට 3 වන වරටත් ශ්‍රී ලංකාව ඔස්ට්‍රේලියාවේදී 20 යි 20 තරගාවලියක් ජය ගනී
ඔස්ට්‍රේලියාවේදී අඛණ්ඩව 3 වන වරටත්, පන්දුවාර 20 යි 20 ක්‍රිකට් තරගාවලි ජයග්‍රහණයක් වාර්තා කිරීමට ශ්‍රී ලංකා කණ්ඩායම අද සමත් විය.ඒ අද වික්ටෝරියාහිදී අවසන් වු දෙවැනි පන්දුවාර 20 යි 20 ක්‍රිකට් තරගයේදී කඩුලු 2 ක විශිෂ්ට ජයක් හිමි කර ගනිමිනි.ඒ අනුව තරග 3 කින් සමන්විත තරගාවලිය තරග 2 ට 0 ක් ලෙස පෙරමුණ ගැනීමට ශ්‍රී ලංකා කණ්ඩායම සමත් විය.ඔස්ට්‍රේලියාවේ වික්ටෝරියාහිදි පැවති තරගයේ කාසියේ වාසිය දිනු ශ්‍රී ලංකා ක්‍රිකට් නායක උපුල් තරංග පළමුවෙන් පන්දු රැකීමට තීරණය කළේ ය.ඒ අනුව පන්දුවට පහර දුන් ඔස්ට්‍රේලියා ක්‍රීඩකයින් නියමිත පන්දුවාර 20 අවසානයේ සියලු දෙනා දැවී රැස් කළ ලකුණු සංඛ්‍යාව 173 කි.ඔස්ට්‍රේලියා පළමු කඩුල්ලේ සබඳතාව ලකුණු 18 කට සීමා කරමින් නායක ඒරන් ෆින්ච් ලකුණු 12ක් ලබා සිටියදී දැවී ගියේ ය.බෙන් ඩන්ක් ලකුණු 32 ක් රැස් කළ අතර මිචෙල් ක්ලිංග ලකුණු 43 ක් රැස් කළේ ය.ඉනිමේ වැඩිම ලකුණු ලාභියා වූ මොයිසස් ඔන්රික්ස් නොදැවී ලකුණු 56 ක් රැස් කළ අතර ඔහුගේ ඉනිමට හතරේ පහර 2ක් සහ හයේ පහර 2ක් ඇතුළත් විය.ඔස්ට්‍රේලියා ක්‍රීඩකයින් 7 දෙනෙකුට ම ලකණු 10 යේ සීමාව පසු කිරීමට හැකි වූයේ නැහැ.පන්දු යැවීමේදී නුවන් කුලසේකර ලකුණු 31 ට කඩුලු 4 ක් දවා ගත්තේ ය.ලසිත් මාලිංග සහ විකුම් සංජය අතර කඩුලු 2 බැගින් බෙදී ගියහ.ජයග්‍රහණය සඳහා ලකුණු 174 ක ඉලක්කයක් වෙනුවෙන් ශ්‍රී ලංකා ඉනිම ආරම්භ කළේ නිරෝෂන් දික්වැල්ල සමගින් නායක උපුල් තරංගයි.ශ්‍රී ලංකා පළමු කඩුල්ලේ සබඳතාව ලකුණු 5 කට සීමා කරමින් නායක උපුල් තරංග ලකුණු 4 ක් ලබා සිටියදී දැවී ගියේ ය.නිරෝෂන් දික්වැල්ල ලකුණු 14 ක් රැස් කළ අතර ඩිල්ෂාන් මුණවීර ලකුණු 10 යි.කුසල් මෙන්ඩිස් සහ මිලින්ද සිරිවර්ධනට ලකුණු 10යේ සීමාව පසු කිරීමට හැකි වූයේ නැහැහතරේ පහර 4 ක් සමගින් චාමර කපුගෙදර ලකුණු 32 යි.අනතුරුව පිටයේ ස්ථාවර වු අසේල ගුණරත්න නොදැවී ලකුණු 84 ක් රැස් කරමින් ශ්‍රී ලංකාව ජයග්‍රහණය සඳහා රැගෙන ගියේ ය.ශ්‍රී ලංකා කණ්ඩායම නියමිත පන්දුවාර 20 අවසානයේ, කඩුලු 8 ක් පමණක් දැවී නියමිත ඉලක්කය පසු කරමින් තරගාවලියේ ජය තහවුරු කර ගත්තේ ය.පිත්තෙන් දස්කම් දැක්වු අසේල ගුණරත්න තරගයේ වීරයා සම්මානය දිනා ගැනීමට සමත් විය. 