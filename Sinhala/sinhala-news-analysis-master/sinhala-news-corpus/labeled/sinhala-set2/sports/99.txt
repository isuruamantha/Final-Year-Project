එංගලන්ත ලයන්ස් තරගාවලියට සහභාගීවන ශ්‍රී ලංකා “ඒ” කණ්ඩායමට නායකයෙක් නෑ.
ශ්‍රී ලංකා “ඒ” – එංගලන්ත ලයන්ස් තරගාවලියට නි.නො. ටෙස්ට් තරග දෙකක්.ශ්‍රී ලංකා කණ්ඩායම නම් කර නැහැ.ලබන 17 වැනි දා තරගාවලි ආරම්භ කිරීමට පියවර.සංචිතයක් ලෙස පුහුණුවීම් අරඹා නැහැ. – පුහුණුකරු අවිශ්ක කියයි.එංගලන්ත ලයන් කණ්ඩායමට එරෙහිව පැවැත්වීමට නියමිත ක්‍රිකට් තරගාවලිය සඳහා ශ්‍රී ලංකා ඒ කණ්ඩායම නම් නොකිරීම සම්බන්ධයෙන් ගැටලුකාරී තත්වයක් මතුව තිබේ.ශ්‍රී ලංකාවට පැමිණ ඇති එංගලන්ත ඒ, කණ්ඩායම නැතහොත් ලයන්ස් කණ්ඩායම අද මාධ්‍ය හමුවකට පැමිණි අවස්ථාවේ මාධ්‍යවේදීන් මේ සම්බන්ධයෙන් විමසීමක් කළේ නායකයෙකු හෝ නොමැතිව මධ්‍ය හමුවක් කැඳවීම සම්බන්ධයෙන් විශ්මය පළකරමිනි.මේ දිනවල දකුණු අප්‍රිකානු සංචාරයට ජාතික කණ්ඩායම සහභාගීවීම හා ඔස්ට්‍රේලියානු සංචාරය සඳහා ක්‍රීඩකයන් නම් කර තිබීම හේතුවෙන්, ශ්‍රී ලංකා ඒ කණ්ඩායම නම් කිරීම පමා වී ඇති බව මෙහිදී ශ්‍රී ලංකා ක්‍රිකට් මෙහෙයුම් ප්‍රධානී ජෙරොම් ජයරත්න කියා සිටියේය.ඔහු වැඩිදුරටත් ප්‍රකාශ කළේ ක්‍රීඩකයන් 20 දෙනෙකුගෙන් යුතු සංචිතයක් පුහුණුවීම් ආරම්භ කර ඇති බවය.ශ්‍රී ලංකා ඒ කණ්ඩායමේ ප්‍රධාන පුහුණුකරු ලෙස කටයුතු කරන අවිශ්ක ගුණවර්ධන පැවසුවේ, මේ දක්වා නිශ්චිත කණ්ඩායමක් තෝරා නොමැති බවය.ක්‍රීඩකයන් 20 දෙනෙකුගෙන් යුතු සංචිතයක් නම්කළද ඔවුන් හා එක්ව, මේ දක්වා සාමූහික පුහුණු සැසියක් පැවැත්වීමට නොහැකි වූ බවද අවිශ්ක ගුණවර්ධන මෙහිදී ප්‍රකාශ කළේය.කෙසේ වෙතත්, ශ්‍රී ලංකාවට පැමිණීමට පෙර එංගලන්ත ලයන්ස් කණ්ඩායම හොඳින් සූදානම් වූ බව, පුහුණුකරු ඇන්ඩි ෆ්ලවර් මෙහිදී ප්‍රකාශ කළේය.ශ්‍රී ලංකා සංචාරය පමණක් ඉලක්ක නොකළද,  එක්සත් අරාබි එමීර් හී දී සති කිහිපයක පුහුණු සැසියේදී දඟ පන්දුයවන්නන්ට එරෙහිව ක්‍රීඩකරන ආකාරය ගැනද විශේෂ පුහුණුවීම් සිදුකල බව ඇන්ඩි ෆ්ලවර් එහිදී ප්‍රකාශ කළේය.තම ක්‍රීඩකයන්ට අනෙක් රටවල තණතිලි හා දේශගුණ තත්වයන් සම්බන්ධයෙන්, අවබෝධයක් ලබා දීම සඳහා මෙවැනි තරගාවලි හා පුහුණුසැසි සිදුකරන බවද ඇන්ඩි ෆ්ලවර් මෙහිදී ප්‍රකාශ කළේය.තරගාවලියේ පළමු සිව්දින තරගය ලබන 17 වැනිදා පල්ලෙකැලේ ක්‍රීඩාංගණයේ ආරම්භවීමට නියමිතවේ.මාධ්‍ය සාකච්ඡාවේදී පළවූ අදහස්Match Schedule17/02/17 – 20/02/17  – 1st 4 Day match @ Pallekele International Cricket Stadium24/02/17 – 27/02/17 2nd 4 Day match @ Rangiri Dambulla International Cricket Stadium02/03/17 1st ODI match @ Rangiri Dambulla International Cricket Stadium04/03/17 2nd ODI match @ Rangiri Dambulla International Cricket Stadium06/03/17 3rd ODI match @ Kurunegala Cricket Stadium09/03/17 4th ODI match @ CCC – Colombo11/03/17 5th ODI match @ CCC -Colombo 