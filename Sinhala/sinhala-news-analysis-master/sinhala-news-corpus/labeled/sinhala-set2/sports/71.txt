නිරෝෂන් දික්වැල්ල අැතුළු සිව් දෙනෙකු තහනම් උත්තේජක පරීක්ෂාවට ලක්වෙයි.
ශ්‍රී ලංකා – බංග්ලාදේශ ක්‍රිකට් තරගාවලියේ පළමු ටෙස්ට් තරගය හෙට ගාල්ල ජාත්‍යන්තර ක්‍රිකට් ක්‍රීඩාංගණයේදී ආරම්භ වීමට නියමිතය.ඊට සහභාගීවන ශ්‍රී ලංකා කණ්ඩායම අද තම අවසන් පුහුණු සැසියට ගාල්ල ජාත්‍යන්තර ක්‍රිඩාංගණයේදී සහභාගීවිය.එහිදී ශ්‍රී ලංකා ක්‍රීඩකයන් සිව් දෙනෙකු තහනම් උත්තේජක පරීක්ෂාවට ලක් කිරීමට කටයුතු කර ඇත.ශ්‍රී ලංකා තහනම් උත්තේජක නිවාරණ ඒජන්සියේ අධ්‍යක්ෂ ජනරාල් දොස්තර සීවලී ජයවික්‍රම මහතා ඇතුළු පිරිසක් මීට සහභාගීවිය.ජාත්‍යන්තර තරගාවලියකට පෙර සාමාන්‍යයෙන් මෙවැනි පරීක්ෂණ අහඹු ලෙස සිදුකරයි.ඒ අනුව, අද නිරෝෂන් දික්වැල්ල,ශ්‍රී ලංකා නායක රංගන හේරත්, කුසල් මෙන්ඩිස් හා දිමුත් කරුණාරත්න තහනම් උත්තේජක පරීක්ෂාවට ලක් කර තිබේ.ඔවුන්ට අමතරව බංග්ලා ේදශ ක්‍රීඩකයන් සිව්දෙනෙකු ද පරීක්ෂාවට ලක් කර ඇත.අන්තර් ජාතික ක්‍රිකට් කවුන්සිලයේ දැනුම් දීම මත මෙම පරික්ෂාව සිදුකර තිබේ.      