ශ්‍රී ලංකා ක්‍රිකට්වලට මං ණයගැතියි – ශ්‍රී ලංකා ක්‍රිකට් කළමනාකරු අසංක ගුරුසිංහ
ශ්‍රී ලංකා ක්‍රිකට් කළමනාකරු ලෙස නව තනතුරක් හඳුන්වා දීමට ශ්‍රී ලංකා ක්‍රිකට් ආයතනය පියවර ගෙන තිබේ.එම තනතුර පිරිනමා ඇත්තේ 1996 ලෝක ශූර ක්‍රිකට් කණ්ඩායමේ සාමාජික අසංක ගුරුසිංහ මහතාටයි.1990 දශකයේ ජනප්‍රිය ක්‍රිකට් ක්‍රීඩකයෙකු වූ අසංක ගුරුසිංහ මහතා 1996 ලෝක කුසලාන ක්‍රිකට් තරගාවලියේ ශ්‍රී ලංකා නැංගුරමයි.ස්ථාවර දිගු ඉනිමක් ක්‍රීඩා කිරීමට සමත් වූ ගුරුසිංහ මහතා ටෙස්ට් තරග 41කදී හා එක්දින තරග 147කදී ශ්‍රී ලංකාව නියෝජනය කළේය.අද කොළඹදී පැවැති මාධ්‍ය හමුවකදී තමන් පළමු වරට ශ්‍රී ලංකා ක්‍රිකට් පරිපාලනයට සම්බන්ධවීම පිළිබදව ගුරුසිංහ මහතා අදහස් පල කළේය.හරිම සන්තෝසයි මේ තනතුර මට ලබා දුන්නට අපේ මේ ප්‍රසිඩන්ට් ශ්‍රී ලංකා ක්‍රිකට් මං හරියටම සතුටු වුණා මේ තනතුරට ගැන මොකද මේ 2019 වර්ල්ඩ් කප් එකත් තියාගෙන අපි ක්‍රීඩා කරන මේ යංග් ටීම් එකත් එක්ක එකට වැඩ කරලා පුළුවන් තරම් හොද රිසල්ට්ස් ගන්න ශ්‍රී ලංකා ක්‍රිකට්වලට මං ඇත්තටම ණයගැතියි. මම 1984 ඉඳලා ක්‍රීඩා කරපු කාලේ ඉඳලා අපිට මේ වගේ තත්ත්වයකට එන්න හම්බ වුණේ ශ්‍රී ලංකා ක්‍රිකට් නිසයි. ඉතිං මට අවුරුදු 20කට පස්සේ හරි මෙහෙම ඇවිල්ලා උදව් කරන්න හම්බවෙච්ච එක ගැන මම සතුටු වෙනවාක්‍රිකට් පිටියෙන් විශ්‍රාම ගැනීමෙන් පසුව ඔස්ට්‍රේලියාවේ පදිංචිය ගිය තමන්ට ශ්‍රී ලංකා ක්‍රිකට් පරිපාලනය සමග අනුගත විය හැකිද යන්න පිලිබදව මෙහිදි මාධ්‍යවේදීන් ප්‍රශ්න කළේය.මං හිතුවා ‍හොද වෙලාවට මට ලංකාවට එන්න. අනිත් එක ක්‍රිකට් පාලක මණ්ඩලයේ තියෙන ස්ට්‍රක්චර් එකයි ප්‍රසිඩන්ටුයි අරවින්දයි එක්ක මං ගොඩාක් ඉස්සර ඉඳලාම දන්න දෙන්නෙක්. ඒ ගොල්ලන් එක්ක එකට වැඩ කරන්න මං දන්නවා මට ලේසියි කියලා. මං අවුරුදු 20ක් එහේ හිටියත් හැමතිස්සෙම මං ගෙදර කියලා කතා කලේ ලංකාව ගැන. ඉතිං මට මං හිතන්නෑ ඒකනම් අමාරු වෙයි කියලා.අදාල නව පත්කිරීම සම්බන්ධයෙන් කරුණු පැහැදිලි කළ ශ්‍රී ලංකා ක්‍රිකට් සභාපති තිලංග සුමතිපාල මහතා.ක්‍රිකට් පාලක මණ්ඩලයේ ක්‍රිකට් ක්‍රීඩාව පිලිබදව ප්‍රතිව්‍යූහගත කිරීමේ ක්‍රියාදාමයේ එක කොටසක් හැටියට කළමනාකරු ක්‍රිකට් අංශය වශයෙන් නැත්නම් මැනේජර් ක්‍රිකට් කියලා අපි හිතුවා අපිට අත්‍යශවශ්‍ය කොටසක් තියෙනවා. ඒ භූමිකාව අපි හදලා ඒ භූමිකාවට අසංක ගුරුසිංහ මහත්මයාට අපි ආරාධනා කළා අපිත් එක්ක එකතු වෙන්න කියලා 