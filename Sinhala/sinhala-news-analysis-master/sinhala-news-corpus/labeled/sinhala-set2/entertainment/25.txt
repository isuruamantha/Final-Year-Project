ප්‍රසන්න විතානගේ අධ්‍යක්ෂණය කළ අලුත් ම චිත්‍රපටයට අධිකරණයෙන් වාරණයක්
‘උසාවිය නිහඬයි’ චිත්‍රපටය ප්‍රදර්ශනය කිරීම වළක්වමින් කොළඹ දිසා විනිසුරු එම්.වී. ගුණවර්ධන මහතා අද වාරණ නියෝගයක් නිකුත් කළේ ය.ඒ, අනුව අදාළ වාරණ නියෝගය ලබන 19 වන දා දක්වා බලපැවැත්වෙනු ඇති.දිසා විනිසුරුවරයා අදාළ වාරණ නියෝගය නිකුත් කළේ, හිටපු මහේස්ත්‍රාත් ලෙනින් බස්නායක මහතා ගොනු කළ පෙත්සමක් සලකා බැලීමෙන් අනතුරුව ය.මේ අතර දිසා විනිසුරුවරයා වැඩිදුරටත් නියෝග කළේ, චිත්‍රපටයේ අධ්‍යක්ෂ ප්‍රසන්න විතානගේට ලබන 19 වන දා අධිකරණය හමුවේ පෙනී සිටින ලෙස ය.  