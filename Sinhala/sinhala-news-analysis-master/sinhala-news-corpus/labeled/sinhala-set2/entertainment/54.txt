ළමුන්ගේ ආදරය දිනා ගත් Kid’s Firstහි ‘බෙන්සන්’ යළි ත් ජය ලබයි (VIDEO)
සිරස කිඩ්ස්ෆස්ට් ඔස්සේ ලොකු කුඩා කාගේත් ආදරය දිනා ගත් ‘බෙන්සන්’ සුරතලා අද තවත් ජයග්‍රහණ 2ක් වාර්තා කළේ ය.ඒ ශ්‍රී ලංකා කෙනෙල් ඇසෝසියේෂන් සංවිධානය කළ අන්තර් ජාතික සුනඛ සංදර්ශනයේදී ය.අන්තර් ජාතික සුනඛ සංදර්ශන තරගාවලියක් ලෙසින් පළමුවරට ‍මෙම වැඩසටහන මෙරටදී පැවැත්විණ.ඒ, කොළඹ එක්සෙල් වර්ල්ඩ් පරිශ්‍රයේදී ය.ඉන්දියාව, ජර්මනිය හංගේරියාව ඇතුළු රටවල් කිහිපයක සුනඛයින් ද මෙම සංදර්ශනය සඳහා එක්කර සිටියේ ය.තරගාවලියට සහභාගී වන සුනඛයින් අතරින් එක් එක් වර්ගයේ හොඳ ම සුනඛයා තේරීම මෙහිදී සිදුකෙරිණ.බීගල් වර්ගයේ හොඳ ම සුනඛයා තේරීමේ තරගයෙන් ‘බෙන්සන්’ ජයග්‍රහණය කළේ ය.බැසට් හවුන්ඩ් අංශයේ ජයග්‍රහණය ද අත්කර ගැනීමට ද ‘බෙන්සන්’ සමත්විය.  