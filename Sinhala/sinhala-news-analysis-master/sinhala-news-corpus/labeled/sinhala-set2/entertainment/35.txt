ත්‍රිමාණ සිතුවම්කරණයට නව අරුතක් දුන් තුෂාර (VIDEO)
කලාව අප කාගේ ත් ජීවිතවලට සමීප වූවක්.ඒ අප කවුරුත් කලාවට ලෙන්ගතුකමක් සහ ආදරයක් දක්වන නිසාවෙනි.විඩාවට පත් වන අප මනස කලාව තුළින් නැවුම් වනවා වගේ ම කලා නිර්මාණ මිනිසාගේ හදවත ආමන්ත්‍රණය කරන්නේ බොහෝ ම හෘදයාංගම ලෙස යි.නිව්ස්ෆස්ට් ඔබ වෙත මෙලෙස සටහන් තබන්නේ, මෙරටින් බිහි වූ තව ත් සුන්දර අතිදක්ෂ කලාකරුවෙකු පිළිබඳව ය.3D චිත්‍ර කලාව එසේත් නොමැති නම් ත්‍රිමාණ සිතුවම්කරණය අද වන විට මෙරටට එතරම් ආගන්තුක නොවුණත් කවුරුත් විස්මයට පත් කළ ත්‍රිමාණ සිතුවම්කරුවෙකු පසුගියදා නිව්ස්ෆස්ට් වෙත හමුවිණි.ෆේස්බුක් තුළින් වුව ද ඔහුගේ නිර්මාණවලට මහත් ඇගයීමක් ලැබුණු අතර ඔහු නමින් තුෂාර.පසුගියදා තුෂාර සොයා නිව්ස්ෆස්ට් කණ්ඩායම මාතර, දෙණියායේ පිහිටි ඔහුගේ නිවස කරා ගමන් කළේ ය.එහිදී නිව්ස්ෆස්ට් කණ්ඩායමට ඔහුගේ ත්‍රිමාණ සිතුවම් දැක ගැනීමට හැකියාව ලැබුණු අතර මෙහි විශේෂත්වය වන්නේ, ඔහු අඳින සියලු ම ත්‍රිමාණ සිතුවම් පොළොවේ වැලි මත ඇඳීම යි.ඔහුගේ එම දක්ෂතා නිව්ස්ෆස්ට් කැමරාවේ සටහන් කර ගත් අපි එය මෙලෙස ඔබ හමුවේ තබන්නෙමු. 