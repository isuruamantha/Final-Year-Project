ඔස්ට්‍රේලියාවේ ගායන තරුව සිය මව සොයා ශ්‍රී ලංකාවට පැමිණි හැඟුම්බර කතාව (VIDEO)
විදේශිකයින්ට හදා වඩා ගැනීම සඳහා දුගී දුප්පත් දෙමාපියන් තමන්ගේ ම දරුවන් දන් දෙන්නේ, දරුවන් ඔවුන්ට බරක් වන නිසා‍ නොවේ. එම දරුවන් රටට බරක් වන නිසා යි.තමන්ට සකසා දෙන්න බැරි දීප්තිමත් අනාගතයක් වෙනත් යුවළක ලවා තනා දීම දරුවන් මහ මග දමා යාමට වඩා කෙතරම් අගනේ ද?ඔස්ට්‍රේලියාවේ අතිශය ජනප්‍රිය ගායන රියැලිටි වැඩසටහනක් වන X – Factorහි තාරකාවක වූ රොෂානි ප්‍රිඩිස් එවැනි දැරියකි. ඇය ඔස්ට්‍රේලියානු ජාතික Bruce සහ Narelle Priddis යුවළට භාර දී ඇත්තේ, යන්තම් සය මසක ළදැරියක වී සිටියදී යි.පසුව ඇය ඔස්ට්‍රේලියානු මවගේ සහ පියාගේ ආදරය සහ රැකවරණය මැද වැඩිමල් සොහොයුරෙකු ද සමග හැදී වැඩිණි. ඇයගේ එක ම සිහිනය වූයේ, ගායිකාවක වීම යි.ඒ අනුව, එම සිහිනය සැබෑ කර ගැනීමේ අරමුණින් ඇය ඔස්ට්‍රේලියාවේ X – Factor රියැලිටි වැඩසටහනට ඉදිරිපත් වූවා ය. එහිදී, ඇයගේ විශිෂ්ට දක්ෂතාවලට උණුසුම් ප්‍රතිචාර ලැබුණු අතර ඇය අතිශයින් ජනප්‍රිය තරුවක් බවට පත් විය.ඇය ආදරයෙන් හදා වඩා ගත් Narelle Priddis මව 2010 වසරේදී පිළිකාවක් හේතුවෙන් මෙලොවින් සමු ගත්තේ, සිය දියණියගෙන් ඉල්ලීමක් කරමිනි. එම ඉල්ලීම වූයේ, ශ්‍රී ලංකාවට ගොස් රොෂානිගේ සැබෑ මව වන වයලට් මහත්මිය හමුවීම යි.ඒ අනුව, වසර ගණනක් ඇය සිය සැබෑ මව සෙවූ අතර ඇය සොයා ගැනීමට වසර ගණනාවක් ගත විය. ඇගේ මව අතිශය දිළිඳු තත්ත්වයක පසුවන කාන්තාවක වන අතර මව වෙසෙන ප්‍රදේශය පිළිබඳව සඳහනක් නොමැත.රොෂානි සිය මව වන වයලට් මහත්මිය හමුවූ අවස්ථාව අතිශය හැඟුම්බර එකක් විය.වයලට් එදා සිය දියණිය ඔස්ට්‍රේලියානු මවට භාර නොදුන්නා නම් ඇය ගායන තරුවක් නොවනු ඇත. ඇය තේවත්තක් මැද සිය ජීවිතය කොටු කරගත් තවත් අසරණ කාන්තාවක් පමණක් වන්නට ඉඩ තිබිණි.ඒ අනුව බලන කල ඇගේ සැබෑ මව වන වයලට් ද ඇය හදා වඩා ගත් ආදරණීය ඔස්ට්‍රේලියානු මව ද මව්වරුන්ගේ නාමයට අතිශය සාධාරණයක් ඉටු කළ ආදරණීය කතුන් දෙදෙනෙකු ලෙස සැලකිය හැකි ය.සිය සැබෑ මව දැක ගැනීමෙන් පසු ඇය සිය Facebook පිටුවේ පළ කර තිබූ අදහස මෙසේ ය..‘My biggest advice is, have an open heart with no expectations. Adoption is the truest and most selfless manifestation of love itself, no matter what the outcome of your journey to your motherland….’ 