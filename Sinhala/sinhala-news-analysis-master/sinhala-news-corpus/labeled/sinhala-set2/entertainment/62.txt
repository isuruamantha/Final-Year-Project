සුපිරි නළු අමිතාබ් බච්චන්ගේ ට්විටර් ගිණුමට සයිබර් ප්‍රහාරයක්
සුපිරි බොලිවුඩ් නළු අමිතාබ් බච්චන්ගේ ට්විටර් ගිණුමට සයිබර් ප්‍රහාරයක් එල්ල වී තිබේ.සිය ට්විටර් ගිණුම ඔස්සේ අදහස් පළ කරමින් ඔහු පවසා ඇත්තේ, අදාළ සයිබර් ප්‍රහාරකයින් සිය ට්විටර් ගිණුමට ඇතුළු වී තමන් අසභ්‍ය දර්ශන සහිත ට්විටර් ගිණුම් ‘follow’ කරන බව දැක්වෙන ආකාරයට සිය ගිණුම වෙනස් කර ඇති බව ය.ඒ සම්බන්ධයෙන් අමිතාබ් බච්චන් පළ කළ ට්විටර් පණිවුඩය පහත දැක්වේ.T 1980 -WHOA !..My Twitter handle hacked ! Sex sites planted as ‘following’ ! Whoever did this, try someone else, buddy, I don’t need this !— Amitabh Bachchan (@SrBachchan) August 31, 201572 හැවිරිදි අමිතාබ් බච්චන්ගේ ට්විටර් ගිණුමට සම්බන්ධ වී සිටින ග්‍රාහකයින් සංඛ්‍යාව මිලියන 16කට අධික ය.ඉන්දියාවේ ජනප්‍රිය ම පුද්ගලයින් අතර සාමාජ ජාල වෙබ් අඩවිවල වැඩි ම සාමාජික පිරිසක් සිටින පුද්ගලයා අමිතාබ් බච්චන් ය.කෙසේ වෙතත් පසුව ඔහුගේ තාක්ෂණික කණ්ඩායම විසින් ට්විටර් ගිණුම යථා තත්ත්වයට පත් කර තිබේ. 