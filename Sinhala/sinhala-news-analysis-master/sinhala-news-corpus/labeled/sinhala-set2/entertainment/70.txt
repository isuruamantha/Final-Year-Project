කාන්තාවකට හිරිහැර කළ ලේනෙක් පොලිස් අත්අඩංගුවට (VIDEO )
කාන්තාවකට හිරිහැර කිරීම ඕනෑම පුද්ගලයෙකුට නීතිය මගින් දඬුවම් ලැබිය යුතු වරදකි.ඒ අනුව, ජර්මනියේ කාන්තාවකට හිරිහැර කළ අපූරු කෙනෙකු පොලිස් අත්අඩංගුවට පත් වී තිබේ.එලෙස පොලිස් අත්අඩංගුවට පත් වී ඇත්තේ, ලේනෙකුයැයි පැවසුවහොත් ඔබ පුදුමයට පත් විය හැක.ජර්මානු තරුණියක ලුහුබැඳ පැමිණෙමින් ඇයට කරදර කිරීම එම ලේනා අත්අඩංගුවට පත් වීමට හේතුව වී තිබේ.තරුණිය ලේනාගෙන් මිදීමට කෙතරම් උත්සහ කළ ද එම උත්සහය ව්‍යර්ථ කරමින් ලේනා ලුහුබැඳ පැමිණ තිබේ.අවසානයේ මෙම ලේනාගෙන් මිදීමේ අසාර්ථක උත්සහයෙන් පසු ජර්මානු පොලිස් හදිසි ඇමතුම් ඒකකයට දුරකතන ඇමතුමක් දී ඔවුන්ගේ සහය ලබා ගැනීමට මෙම තරුණියට සිදු විය.පසුව පොලිස් අත්අඩංගුවට ගනු ලැබූ ලේනා ගලවා ගැනීමේ මධ්‍යස්ථානයකට යොමු කර ඇති බව විදෙස් මාධ්‍ය වාර්තා කර තිබේ. 