විශිෂ්ට පොප් සංගීත ශිල්පියකු වූ ඩේවිඩ් බෝවී දිවියෙන් සමුගනී
ලොව අග්‍රගණ්‍ය පොප් සංගීත ශිල්පියකු වූ බ්‍රිතාන්‍ය ජාතික ගායක ඩේවිඩ් බෝවී දිවියෙන් සමුගත්තේය.කලක සිට පිළිකා රෝගය හේතුවෙන් ඔත්පල වී සිටි ඔහු මියයන විට 69 වැනි වියෙහි පසුවිය.නිරන්තරයෙන් නව නිර්මාණවල නිරත වූ ඩේවිඩ් බෝවී දශක පහක සිය සංගීත දිවිය තුළ සංගීත ක්‍ෂේත්‍රයේ දිශානතිය වෙනස් කළ සංගීත ශිල්පියෙකි.සිය ජීවිතයේ අවසානය දක්වාම නිර්මාණකරණයේ නිරත වූ ඩේවිඩ් බෝවීගේ අවසාන ගී තැටිය එළි දැක්වුණේ මීට දින දෙකකට ඉහතදී ය.නළුවකු ද වූ ඩේවිඩ් බෝවීගේ ඇඳුම් විලාසිතා ලොව පුරා නව පරපුරේ නව විලාසිතා මතු කිරීමටත් හේතුවිය.ඩේවිඩ් බෝවීගේ මරණය සම්බන්ධයෙන් අදහස් දක්වන ධවල මන්දිරය ප්‍රකාශ කරන්නේ – ඔහුගෙන් ලොව පුරා සංගීත ක්ෂේත්‍රයට හා කලාවට සිදුවූ මෙහෙවර අති විශාල බව ය. 