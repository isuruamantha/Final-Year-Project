ඩෙබී සුළි කුණාටුව හේතුවෙන් ඔස්ට්‍රේලියාවේ දැඩි ගංවතුර අවධානමක්
ඔස්ට්‍රේලියාවේ ඊසානදිග වෙරළ තීරය හරහා හමා යන දරුණු සුළි කුණාටුව හේතුවෙන් දැඩි ගංවතුර අවධානමක් උද්ගතව තිබේ.ඒ හේතුවෙන් අගමැති මැල්කම් ටර්න්බුල්, සිය ආපදා ප්‍රතිචාර සැලැස්ම ක්‍රියාත්මක කිරීමට පියවර ගත්තේ ය.විදෙස් වාර්තාවන්හි දැක්වෙන්නේ, ඩෙබී සුළි කුණාටුවෙන් දැඩි හානි සිදු ව ඇති අතර නිවාස දස දහස් ගනනක විදුලිය ද විසන්ධි වී ඇති බව ය.කුණාටුවෙන් දැඩි බලපෑමට ලක් වූ කුවිස්ලන්ත ප්‍රාන්තයේ අවතැන් සහ පීඩාවට පත් වූවන් මුදා ගැනීම සඳහා හෙළිකොප්ටර් සහ බෝට්ටු සේවා යොදවා ඇති බව ඔස්ට්‍රේලියානු බලධාරීන් සඳහන් කළහ. 