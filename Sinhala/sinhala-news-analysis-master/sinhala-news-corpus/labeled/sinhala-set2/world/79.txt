කඩා වැටුණු සිරියානු ප්‍රහාරක යානයේ ගුවන් නියමුවා තුර්කි දේශ සීමාවේ
පැය 9ක සෝදිසි මෙහෙයුමකින් පසු සිරියා – තුර්කි දේශසීමාවට කඩා වැටුණු සිරියානු යුධ ප්‍රහාරක යානයේ සිටි ගුවන් නියමුවා සොයා ගෙන තිබේ. විදෙස් මාධ්‍ය වාර්තා කරන්නේ, තුර්කියේ දකුණුදිග ප්‍රදේශයට වැටී සිටියදී හමුවූ නියමුවා මේ වනවිට එරට හැටේ පළාතේ රෝහලකට ඇතුළත් කර ඇති බව ය.යානය කඩා වැටීමත් සමගම නියමුවා යානයෙන් ඉවතට පැන ඇත.තුර්කි බලධාරීන් පවසන්නේ, ගුවන් නියමුවාගේ තත්ත්වය එතරම් බරපතළ නොවන බව ය.කෙසේ වෙතත් යානය කඩා වැටීමට හේතුව කුමක් ද යන්න මෙතෙක් අනාවරණය වී නොමැත.යානය කඩා වැටී ඇති බවට වාර්තා පළ වීමත් සමග  IS ත්‍රස්තවාදීන් පැවසුවේ, තම සටන්කාමීන් අදාළ ප්‍රහාරක යානය වෙඩි තබා බිම හෙළූ බව ය.එහෙත් අයි.එස්. ත්‍රස්තයින්ගේ එම ප්‍රකාශය සිරියානු රජය ප්‍රතික්ෂේප කළේ ය.මේ අතර තුර්කි නියොජ්‍ය අගමැති නියෝරෙටින් කැනික්ලි පවසා ඇත්තේ, විමර්ශන ආරම්භ කර එම යානය සිය රටේ දේශ සීමාවේදී යානය කඩා වැටුණේ කෙසේ ද? සහ අනතුරට හේතුව සොයා විමර්ශනයක් ආරම්භ කර ඇති බව ය.කෙසේ වෙතත් තුර්කිය පවසන්නේ, මෙහිදී සිරියානු යානය සිය දේශ සීමාව උල්ලංඝණයක් කර නොමැති බව ය.දේශ සීමාව ආසන්නයේ මෙහෙයුම්වල නිරතව සිටි සිය ප්‍රහාරක ජෙට් යානය මෙහෙයුම් මැදිරිය සමග සබඳතාවලින් ගිලිහී යාමත් සමග යානය කඩා වැටී ඇති බව රාජ්‍ය මාධ්‍ය නිවේදනය කළේ ය.තුර්කිය සිරියානු ජනාධිපති බෂාර් අල් අසාද්ට එරෙහිව සටන් කරන කැරළිකරුවන්ට පක්ෂපාතී වුවත් තුර්කි ආරක්ෂක අංශ සිරියානු – තුර්කි දේශ සීමාවේ කුර්දි කැරළිකරුවන්ට සහ අයි.එස්. ත්‍රස්තවාදීන්ට එරෙහි මෙහෙයුම්වල නිරතව සිටී. 