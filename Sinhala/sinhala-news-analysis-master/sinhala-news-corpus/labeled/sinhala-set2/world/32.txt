කුණු කන්දක් කඩා වැටීමේ සිද්ධියකට 45 දෙනෙක් සිර කූඩුවේ
පුද්ගලයින් 73 දෙනෙකුට මරු කැඳවූ චීනයේ ෂෙන්පෙන්හි කුණු කන්දක් කඩා වැටීමේ සිද්ධියට වැරදිකරුවන් වූ 45 දෙනකුට එරට අධිකරණය විසින් සිර දඬුවම් නියම කරනු ලැබ තිබේ. 2015 වසරේ දෙසැම්බර් මාසයේදී සිදු වූ මෙම අනතුරින් පුද්ගලයින් සිව් දෙනෙකු අතුරුදන් විය.චීනයේ ෂිංහුවා පුවත් ඒජන්සිය උපුටා දක්වමින් විදෙස් මාධ්‍ය වාර්තා කරන්නේ, මෙම දඩුවම් නියම වූ පිරිස අතර අතර නිලධාරීන් ද සිටින බවයි.සිරදඬුවම් නියම වූ පුද්ගලයින් අතර වැඩි පිරිස අදාළ කුණු කන්ද පාලනය කළ සමාගමේ සහ පළාත් පාලන ආයතනයේ නිලධාරීන් ය.කුණු කන්ද පරිපාලයේ වගකීම පැවරී තිබූ සමාගමේ ප්‍රධානියාට වසර 20ක සිර දඬුවමට අමතරව අමෙරිකානු ඩොලර් මිලියන 1.5ක දඬයක් ද නියම කර තිබේ.සැලසුමට අනුව එහි කසළ ගොඩ ගැසිය හැක්කේ, ඝන මීටර් මිලියන 4ක සහ මීටර් 95ක් දක්වා උසකට පමණි.එහෙත් නායයාම සිදු වන අවස්ථාව වන විට කුණු කන්ද ඝන මීටර් මිලියන 5.83කට මීටර් 160ක උසකට ආසන්න වී තිබිණ.බලය අවභාවිත කිරීම සහ අල්ලස් ගැනීමේ චෝදනාව යටතේ සිදුවීම සම්බන්ධයෙන් මෙන්ග් ජින්ග්හැන්ග් නම් හිටපු නගර කාර්යාංශ ප්‍රධානියාට ද වසර 20ක සිර දඬුවමක් සහ යුවාන් මිලියන 8ක දඩයක් නියම කර ඇත.මීට අමතරව නගර සැලසුම් කාර්යාංශයේ පෙන්ග් ෂිං නම් හිටපු දිස්ත්‍රික් කළමනාකරණ ප්‍රධානියාට ද වසර 16ක සිර දඬුවම් සහ යුවාන් මිලියනයක දඩයක් නියම කර තිබේ.තවත් රජයේ නිලධාරීන් 17 දෙනකුට වසර 3 සිට 4 දක්වා සිර දඬුවම් නියම වී ඇති අතර ඒ බලය අවභාවිත කිරීම සහ නොසැලකිල්ල යන චෝදනාවන්ටයි.කළමනාකරණයේ දුර්වලතා භූවිද්‍යා හේතු මත 2015 වසරේ සිදුවූ මෙම ඛේදවාකයෙන් චීන ආර්ථිකයෙන් යුවාන් මිලියන 880ක් පාඩුවක් සිදුව වූ බව ද ෂිංහුවා පුවත් ඒජන්සිය වාර්තා කර තිබේ.   