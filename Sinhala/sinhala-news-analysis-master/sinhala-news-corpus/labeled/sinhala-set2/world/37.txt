කළු ජාතිකයෙකු ඝාතනය කළ සුදු ජාතිකයින් දෙදෙනෙකුට එරෙහිව නඩු පැවරීම ඉවතට
අමෙරිකාවේ ලුසියානා ප්‍රදේශයේදී කළු ජාතිකයෙකු වෙඩි තබා ඝාතනය කළ සුදු ජාතිකයින් දෙදෙනෙකුට එරෙහිව නඩු නොපැවරීමට එරට අධිකරණ දෙපාර්තමේන්තුව තීරණය කර තිබේ.ලුසියානා ප්‍රදේශයේ බැට්න් රොග්හිදී පැවති විරෝධතාවකදී ඇල්ටන් ස්ටර්ලින් නමැති පුද්ගලයෙකුට සුදු ජාතික පොලිස් නිලධාරීන් දෙදෙනෙකු වෙඩි තබන අයුරු දැක්වෙන වීඩියෝ දර්ශන මාධ්‍ය වෙත නිකුත් වී තිබිණ.අමෙරිකානු අධිකරණ දෙපාර්තමේන්තුව ගෙන ඇති මෙම තීරණයට එරෙහිව විරෝධය පළ කිරීම සඳහා ජනතාව ඝාතනය සිදුවූ ස්ථානයට රැස්වී තිබේ.විදෙස් මාධ්‍ය පවසන්නේ, ඇල්ටන් ස්ටර්ලින් නමැති ඝාතනයට ලක්වූ අදාළ පුද්ගලයා වෙඩි ප්‍රහාරයට ලක්වන විට වෙළෙඳ සලක් අසල සංයුක්ත තැටි අලෙවි කරමින් සිට ඇති බව ය.37 වන වියේ පසුවූ ඇල්ටන් ස්ටර්ලින්ගේ ඝාතනය සම්බන්ධයෙන් සිවිල් අයිතිවාසිකම් සම්බන්ධ පරික්ෂණයක් ද ආරම්භ කර තිබේ.අප්‍රිකානු සම්භවයක් සහිත අමෙරිකානුවන්ට දිගින් දිගට ම සිදුව ඇති මාරාන්තික වෙඩි තැබීම් හේතුවෙන් අමෙරිකානු පොලීසියේ බලය භාවිතය පිළිබඳව දැඩි මතභේදාත්මක තත්ත්වයක් උද්ගත වී තිබේ. 