ප්‍රංශ ජනපති ධුරය අහංකාර ප්‍රභූන් හමුවේ තැබූ ඓතිහාසික ජයග්‍රහණයක් වෙයි ද?
ප්‍රංශයේ නව ජනාධිපතිවරයෙකු තෝරා පත් කර ගැනීම සඳහා පැවති පළමු වටයේ ඡන්ද විමසීමෙන් අපේක්ෂකයින් දෙදෙනෙකු ජයග්‍රහණය කර තිබේ.ඒ මධ්‍ය වාමාංශික අපේක්ෂක එමානුඑල් මාර්කෝන් සහ අන්ත දක්ෂිණාංශික අපේක්ෂක මරීන් ලී පෙන් ය.ඒ අනුව ඔවුන් දෙදෙනාගෙක් අයෙකු ප්‍රංශයේ නව ජනාධිපතිවරයා ලෙස තෝරා පත් කර ගැනීම සඳහා දෙවන වටයේ ඡන්ද විමසීම ලබන 7 වන දා යළි පැවැත්වීමට නියමිතයි.39 හැවිරිදි මාර්කෝන් ජයග්‍රහණය කළ හොත් ප්‍රංශයේ මෙන් ම යුරෝපයේ හඬ වනු ඇති බවට එරට දේශපාලන විශ්ලේෂකයින් විශ්වාසය පළ කර තිබිණි.මැතිවරණයෙන් පසුව එමානුඑල් මාර්කෝන් පැවසුවේ, මෙම ඡන්ද විමසීම නිදහස් ප්‍රංශ ජනතාව අහංකාර ප්‍රභූන් හමුවේ තැබූ ඓතිහාසික පොරොන්දුවක් බවයි.මේ අතර එරට ප්‍රධාන දේශපාලන පක්ෂ දෙකක ආපේක්ෂකයින් දෙදෙනෙකු ද මාර්කෝන්ට සහය පළ කර තිබේ.  