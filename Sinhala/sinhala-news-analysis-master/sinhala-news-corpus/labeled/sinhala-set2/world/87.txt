ගුවන් කැමරා දඩයම් කිරීමට ප්‍රංශය රාජාලි පැටවුන් පුහුණු කරයි (VIDEO)
තහනම් කලාපවල ක්‍රියාත්මක කරන දූරස්ථ පාලක මගින් ක්‍රියා කරන ගුවන් කැමරා දඩයම් කිරීම සඳහා රාජාලි පක්ෂීන් (eagles) පුහුණු කිරීමේ ව්‍යාපෘතියක් ප්‍රංශ ගුවන් හමුදාව ආරම්භ කර තිබේ.මෙහි විශේෂත්වය වන්නේ, රාජාලි පක්ෂීන් කුඩා කාලයේදී ම මේ සඳහා පුහුණු කිරීම ය.රොයිටර් පුවත් සේවය වාර්තා කළේ, රාජාලි පක්ෂීන් බිත්තරවලින් පිටතට පැමිණීමට පෙර සිට ගුවන් කැමරාවල ශබ්ද හුරු කරවන බව ය.ඉන්පසු පියවරෙන් පියවර මෙම පුහුණුව ලබා දෙන ආකාරය මෙම වීඩියෝවෙන් දැක්වේ.දූරස්ථ පාලක මගින් ක්‍රියා කරන ගුවන් කැමරා මේ වන විට පහසුවෙන් ඕනෑ ම අයෙකුට මිල දී ගැනීමේ හැකියාව පවතින අතර එය රටක ආරක්ෂාවට බෙහෙවින් තර්ජනයක් බවට පත්ව තිබේ. 