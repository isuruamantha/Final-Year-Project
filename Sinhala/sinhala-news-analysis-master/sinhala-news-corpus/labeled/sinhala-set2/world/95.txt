ඩොනල්ඩ් ට්‍රම්ප් සමීප කරගත් මේ මැක්මාස්ටර් කවු ද?
අමෙරිකාවේ ජාතික ආරක්ෂක උපදේශක තනතුරට ලුතිනන් ජනරාල් හර්බට් රේමන්ඩ් මැක්මාස්ටර් නම් කර තිබේ.විදෙස් මාධ්‍ය වාර්තා කළේ, මයිකල් ෆ්ලින්ගේ ඉල්ලා අස්වීමෙන් පුරප්පාඩු වූ අමෙරිකානු ජාතික ආරක්ෂක උපදේශක තනතුර සඳහා ජනපති ට්‍රම්ප් විසින් මැක්මාස්ටර් නම් කරනු ලැබ ඇති බව ය.හිටපු ජාතික ආරක්ෂක උපදේශක ධූරයට මැක්මාස්ටර් පත් කරනු ලැබුවේ, මයිකල් ෆ්ලින් ධුරයෙන් ඉවත් වී සති තුනකට පසුව ය.ජනපති ට්‍රම්ප් අදාළ තනතුර සඳහා පළමු කැමැත්ත වශයෙන් තෝරා ගෙන තිබුණේ, වයිස් අද්මිරාල් රොබට් හාවර්ඩ් ය.එහෙත් හාවර්ඩ් එම තනතුර ප්‍රතික්ෂේප කළේ, පෞද්ගලික හේතුවක් මත තමන්ට බලය භාරගත නොහැකි බව දන්වමිනි.පෞද්ගලික හේතුවක් මත සේවයෙන් ඉවත් වූ නිලධාරියෙකු වන හාවර්ඩ් එම ආරාධනය ප්‍රතික්ෂේප කිරීමෙන් පසු මැක්මාස්ටර් අදාළ තනතුර සඳහා නම් කර තිබේ.ජාතික ආරක්ෂක උපදේශක තනතුර එරට කොංග්‍රසයේ පත් කිරීමක් නොවන අතර අදාළ තනතුරට පත්වන තැනැත්තා ඊට වගකිව යුතු ද නොවේ.අමෙරිකානු රජයේ ප්‍රමුඛතම ජ්‍යේෂ්ඨ තනතුරක් වන මෙම මොහු ජාතික ආරක්ෂක කවුන්සිලයට සහභාගී විය යුතු අතර රජයේ දෙපාර්තමේන්තු අතර සම්බන්ධකරුවෙකු ලෙස ද ක්‍රියා කරනු ඇති.එහෙත් එම තනතුර පිරිනැමෙන්නේ, අමෙරිකානු ජනාධිපතිවරයාගේ වැඩි ම විශ්වාසය දිනා ගත් ආරක්ෂක නිලධාරියෙකුට ය.කෙසේ වෙතත් නිරීක්ෂකයින් පවසන්නේ, තනතුරේ බලපෑම ඒ ඒ ජනාධිපතිවරයා අනුව වෙනස් වනු ඇති බව ය.නව තනතුර යටතේ මොහු ජාතික ආරක්ෂාව සහ විදේශ ප්‍රතිපත්තිවලට අදාළ කරුණුවලදී ජනාධිපතිවරයා වෙනුවෙන් ස්වාධීන උපදේශකයෙකු ලෙස සේවය සපයනු ඇති.හර්බට් රේමන්ඩ් මැක්මාස්ටර් යනු කවුරුන් ද?අමෙරිකානු හමුදාවේ හිටපු ලුතිනන් ජනරල්වරයෙකු වන මැක්මාස්ටර් එරට රාජ්‍ය දූෂණ විරෝධී ඒකකයේ ද සේවය කර ඇති අතර ඉරාකය සහ ඇෆ්ගනිස්ථානයේ මොහයුම් කටයුතු සඳහා ද දායකත්වය සපයා තිබේ.2014 වසරේදී ‘Time’ සඟරාව විසින් මොහු ලොව වඩා බලවත් ම පුද්ගලයින් 100 දෙනා අතරින් එක් අයෙකු ලෙස නම් කරනු ලැබී ය.එම සඟරාව මොහු නම් කර තිබුණේ, ඔහු 21 වන ශතවර්ෂයේ රණශූර චින්තකයා ලෙසිනි.90 දශකයේ මුල් භාගයේ ගල්ෆ් යුද සමයේ මැක්මාස්ටර් අණ දෙන නිලධාරීයා ලෙස කටයුතු කර ඇති අතර 2000 වසරේදී ඉරාක යුද්ධයේ මාධයම අණ දෙන නිලධාරියා ලෙස ක්‍රියා කර තිබේ.ඇෆ්ගනිස්ථානයේදී ප්‍රදර්ශනය කළ නිර්භීතභාවය වෙනුවෙන් සිල්වර් සම්මානයෙන් පිදුම් ලබා තිබේ.අමෙරිකානු ඉතිහාසය පිළිබඳව ආචාර්ය උපාධියක් හිමි මොහු එම දැනුම යුද බිමේ ජයග්‍රහණ සඳහා ද යොදා ගත්තේ ය.ඔහුට එම ආචාර්ය උපාධිය පිරිනැමුණේ, 1996 වසරේදී ය.එම වසරේදී ම වියට්නාම් යුද්ධය පිළිබඳව ‘Dereliction of Duty’ නමින් ඔහු ග්‍රන්ථයක් රචනා කළ අතර ඔහු ඉන් අමෙරිකානු හමුදාව වියට්නාම යුද්ධයේදී කළ මැදිහත්වීම විවේචනය කර තිබේ. 