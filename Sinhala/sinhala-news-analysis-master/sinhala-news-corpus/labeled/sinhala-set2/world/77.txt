ප්‍රංශයේ සත්ත්ව උද්‍යානයකට කඩා වැදුණු පිරිසක් දුර්ලභ රයිනෝසිරස් සත්ත්වයෙකු සාහසික ලෙස ඝාතනය කෙරේ
ප්‍රංශයේ සත්ත්ව උද්‍යානයකට කඩා වැදුණු පිරිසක් එහි සිටි දුර්ලභ රයිනෝසිරස් සත්ත්වයෙකු ඝාතනය කර තිබේ.දකුණු දිග ප්‍රංශයේ පිහිටි තියෝරි සත්ත්ව උද්‍යානයේ ජීවත් වූ ඉතා දුර්ලභ සුදු රයිනෝ සත්ත්වයෙකු මෙලෙස ඝාතනයට ලක්ව තිබේ.ප්‍රංශ පොලීසිය පවසන්නේ, වයස අවුරුදු 4ක් වියැති පිරිමි සතෙකු වූ මෙම රයිනෝ හට තුන් වතාවක් වෙඩි තබා ඝාතනය කිරීමෙන් අනතුරුව සත්ත්වයාගේ අඟ කපා ඇති බව ය.පොලීසිය වැඩිදුරටත් පවසන්නේ, අඟ කපා ගැනීමට චීන කියතක් භාවිත කර ඇති බවට සැක පළ කරන බව ය.මේ පිළිබඳ වැඩිදුර විමර්ශන ප්‍රංශ පොලීසිය ආරම්භ කර තිබේ.යුරෝපයේ සත්ත්ව උද්‍යානයක මෙවැනි සාහසික සිදුවීමක් වාර්තා වූ ප්‍රථම අවස්ථාව මෙය බව විදෙස් මාධ්‍යන්හි සඳහන් වේ.එක්සත් ජාතීන්ගේ සමුළුව විසින් රයිනෝ අඟ වෙළෙඳාම ලොව පුරා තහනම් කළ අතර, රයිනෝ අඟ අලෙවිය ප්‍රංශය තුළ නීති විරෝධී ලෙස සිදු වේ.කෙසේ වෙතත් සාම්ප්‍රදායික ඖෂධ නිෂ්පාදය කිරීමට ආසියානු රටවල්වලින් රයිනෝ අඟ සඳහා ඉතා ඉහළ ඉල්ලුමක් පවතින බැවින් අඟ සඳහා රයිනෝ සත්ත්වයින් බොහෝමයක් මිය යන බව වාර්තා වේ. 