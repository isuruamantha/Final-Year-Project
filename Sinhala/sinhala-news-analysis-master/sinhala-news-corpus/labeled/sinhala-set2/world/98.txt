BREAKING : එඩප්පාඩි පලනිසාමී තමිල්නාඩු ප්‍රාන්ත සභාවේ විශ්වාසය දිනා ගනී
තමිල්නාඩු ප්‍රධාන අමාත්‍ය, එඩප්පාඩි පලනිසාමී මහතා සිය විශ්වාසය තහවුරු කර ගැනීම සඳහා ප්‍රාන්ත සභාවට ඉදිරිපත් කළ යෝජනාව මීට ටික වේලාවකට පෙර වැඩි ඡන්දයෙන් සම්මත විය.යෝජනාව සභාවට ඉදිරිපත් වූ අවස්ථාවේ සිට රහස් ඡන්දයක් පවත්වන්නැයි ඉල්ලා විරෝධතාවයේ නිරත වූ ද්‍රවිඩ මුනේත්‍ර කලහම් පක්ෂයේ මන්ත්‍රීවරුන් 88දෙනෙකු සභා ගැබෙන් ඉවත් කිරීමෙන් අනතුරුව මෙම ඡන්ද විමසීම පවත්වා තිබේ.ඡන්ද විමසීමට විරෝධය දක්වා කොංග්‍රස් පක්ෂය සහ ඉන්දීය මුස්ලිම් ලීග් පක්ෂයේ මන්ත්‍රීවරුන් සභාවෙන් පිටව ගිය බව ද ඉන්දීය මාධ්‍ය අනාවරණය කළේ ය.ඒ අනුව මහ ඇමතිවරයාගේ යෝජනාවට පක්ෂව ඡන්ද 122ක් හිමි විය. 