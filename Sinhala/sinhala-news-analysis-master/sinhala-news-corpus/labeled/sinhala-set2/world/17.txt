UPDATE :- ලන්ඩන් ත්‍රස්ත ප්‍රහාරයෙන් 10දෙනෙකු මරුට:  48 දෙනෙකුට තුවාල
මාස දෙකක් තුළ තෙවැනි වතාවටත් බ්‍රිතාන්‍යයට ත්‍රස්ත ප්‍රහාරයක් එල්ල විය.ශ්‍රී ලංකා වේලාවෙන් අද අලුයම එල්ල වූ ප්‍රහාරයෙන් පුද්ගලයින් 10දෙනෙකු ජීවිතක්ෂයට පත් වූ අතර තව ත් පුද්ගලයින් 48 දෙනෙකු තුවාල ලැබුහ.මෙම ප්‍රහාරය එල්ල වූයේ, එරට මහමැතිවරණය පැවත්වීමට දින පහක්ව තිබියදී ය.‍බ්‍රිතාන්‍ය අග්‍රාමාත්‍ය තෙරේසා මේ ප්‍රහාරය හෙළාදකිමින් ප්‍රකාශ කළේ, අන්තවාදය ඉවසීමේ සීමාව ඉක්මවා ගොස් ඇති බවයි.බ්‍රිතාන්‍ය අග්‍රාමාත්‍ය,මෙවර ඔවුන් සැලසුම් කළා සහ ක්‍රියාත්මක කළා ආසන්න ප්‍රහාරවල සම්බන්ධතාවයක් නෑ නමුත් අපි විශ්වාස කරනවා වගේම අපිට දැනෙවා අපි මුහුණදී සිටින තර්ජනයේ නව මුහුණුවරක්, ඔවුන් කාලයක සිට සැලසුම්කර එම සැලසුම්වලට අනුව කරන ප්‍රහාරයන් අන්තර්ජාලය හරහා උනන්දු වෙලා හුදකාලා ප්‍රහාරවලට අමතරව ඔවුන් ‍දැන් එකිනෙකා අනුකරණය කරගන්නවා. ඉතාමත් මිලේච්ච සහ කෘර ගණයේ ප්‍රහාර දැන් සිදුකරනවා. නමුත් මෙසේ කීමට කාලය හරි ඇති හොඳටම ඇති සියලු දෙනා තමන්ගේ ජීවිතය සාමාන්‍ය ලෙස ගෙන යා යුතුයි බ්‍රහස්පතින්දාට සැලසුම් කළ මහමැතිවරණය එලෙසින්ම පැවැත්වෙනවා. රටක් විදිහට අපගේ ප්‍රතිචාරය විය යුත්තේ සෑම විටම වගේ අපි එකට එකතුවිය යුතුයි. අපි එකා සේ අපගේ සතුරන් සියලු දෙනා පරාජය කළ යුතුයි.ලන්ඩන් පාලම මතින් වැන් රථයක පැමිණි සැකකරුවන් අධික වේගයෙන් ජනතාව යටකරමින් ගොස් තිබේ.අනතුරව වෑන් රථයෙන් බැස තිදෙනෙකු එම ස්ථානයේ සිටි පිරිස් වෙත විශාල පිහිවලින් පහරදුන් බව විදෙස් වාර්තාවල සඳහන් විය.පාලම අසල බරෝ වෙළෙඳපොළේ මත්පැන් අළෙවිසැල් සහ ආපනශාලා අසලට ගිය සැකකරුවන් එහි සිටි පිරිස්වලට ද පිහි ප්‍රහාර එල්ලකර ඇත.සිද්ධිය පිළිබඳ රාත්‍රී 10ට පමණ පොලීසිය දැනුවත්ව ඇති අතර විනාඩි 8 කට පසු ඔවුන් ප්‍රතිචාර දක්වා තිබිණි.පොලිස් ප්‍රහාරවලින් සැකකරුවන් තිදෙනාම මිය ගොස් ඇත.ඔවුන් මරාගෙන මැරෙන ඇඳුම් කට්ටලවලට සමාන ඇඳුමක් හැද සිටි අතර පසුව අනාවරණය වූයේ, එවා ව්‍යාජ ලෙස සකස් කර තිබූ බවයි.ලෝක නායකයින් රැසක් සිද්ධිය හෙළා දැක තිබෙන අතර නිවේදනයක් නිකුත් කරන ප්‍රංශ ජනාධිපති එම්මැනුවෙල් මැක්ක්‍රොන් වෙනදාටත් වැඩි බ්‍රිතාන්‍ය සමග එක්ව සිටින බවට ප්‍රකාශ කර ඇති අතර මෙම සිද්ධියෙන් ප්‍රංශ ජාතිකයින් 4දෙනෙකු ද තුවාල ලැබූහ.මෙම ත්‍රස්ත ප්‍රහාරය සම්බන්ධයෙන් ජනාධිපති මෛත්‍රීපාල සිරිසේන මහතා ද සිය ශෝකය පළ කර තිබූණි.ට්වීටර් පණිඩුවයක් නිකුත් කරමින් ජනාධිපතිතුමා වැඩිදුරටත් පවසා ඇත්තේ, මෙය කුරුරු ප්‍රහාරයක් බවයි. 