උ. කොරියාව තවත් මිසයිලයක් අත්හදා බලයි
අනතර් ජාතික බලපෑම් නොතකමින් උතුරු කොරියාව යළිත් එරට බටහිර මුහුදේ සිට බැලිස්ටික් මිසයිලයක් අත්හදා බලා තිබේ.දකුණු කොරියානු හමුදා අංශ පවසන්නේ, පියොන්ගෑන් සිට වයඹ දෙසට වනන්ට පිහිටි කියුසෝන්ග් ප්‍රදේශයේදී මෙම මිසයිලය අත්අහදා බලා ඇති බවයි.මේ අතර මිසයිලය කිලෝමීටර් 700ක් දුරට ගමන් කර ඇති බව විදෙස් මාධ්‍ය වාර්තා කර තිබේ.දකුණු කොරියාව උතුරු කොරියාවේ මෙම ක්‍රියාව දැඩි ලෙස හෙළා දැක ඇති අතර පසුගිය සතියේ බලයට පත් වූ එරට නව ජනාධිපති මූන් ජේ- ඉන් මේ සම්බන්ධයෙන් සාකච්ඡා කිරීම සඳහා සිය ආරක්ෂක මණ්ඩලයේ හදිසි හමුවක් කැඳවා ඇතැයි, යොන්හැප් නිව්ස් ඒජන්සිය පවසයි.ජපානය ද උතුරු කොරියාවේ මිසයිල අත්අහදා බැලීම හෙළා දකිමින් අදහස් පළ කර ඇත.අන්තර් ජාතිකව එල්ල වන කිසිදු බලපෑමක් නොතකමින් උතුරු කොරියාව මෙම වසරේ මිසයිල අත්හදා බැලීම් කිහිපයක් සිදුකළ අතර ඒ හේතුවෙන් අමෙරිකාව සමග පැවති මතභේදකාරීත්වය බවත් ඉහළ යන්නට විය.කෙසේ වෙතත් පසුගිය මාසයේ උතුරු කොරියාව අත්අහදා බැලූ මිසලය දෙකම අසාර්ථක විය. 