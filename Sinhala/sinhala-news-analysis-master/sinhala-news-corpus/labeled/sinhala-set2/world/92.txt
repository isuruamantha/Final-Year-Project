NASA සොයාගත් අලුත් ග්‍රහ මණ්ඩලයෙන් අපට ඵලක් වේ ද?
මෑත ඉතිහාසයේ අනාවරණය කර ගත් අතිශය ආන්දෝලනාත්මක ගවේෂණයක් සිදු කිරීමට NASA ආයතනය සමත්ව තිබේ.ඒ, NASA ආයතනයේ Spitzer අභ්‍යවකාශ දුරේක්ෂය මගින් සිදු කරන ලද නිරීක්ෂණ ඔස්සේ යි.TRAPPIST-1:NASA ආයතනය පවසන්නේ, අදාළ නිරීක්ෂණවලට අනුව සූර්යයා වැනි තරුවක් වටා කක්ෂගත වී ඇති ග්‍රහයන් 7 ක් පවතින බව ය.එහි සුවිශේෂත්වය වන්නේ, ඉන් ග්‍රහයන් 3ක ජීවයට අදාළ සාධක ඇති බවට විශ්වාස කළ හැකි වීම ය.එම ග්‍රහයන් තුන TRAPPIST-1 e, TRAPPIST-1 f and සහ TRAPPIST-1 g යනුවෙන් නම් කර තිබේ.නාසා ආයතනය පවසන්නේ, මෙම ග්‍රහ ලෝක තුනෙහි ජලය ඇති බව පමණක් නොව සාගර ද ඇති බවට විශ්වාස කරන බව ය.‍ඊට අමතරව, එම ග්‍රහයන්හි උෂ්ණත්වය මෙන් ම විශාලත්වය ද පෘථිවියට සමාන බව නාසා ආයතනය පවසයි.මෙම ග්‍රහයන් පිහිටා ඇත්තේ, පෘථිවියේ සිට ආලෝක වර්ෂ 40ක් පමණ දුරින් බව අනාවරණය වී තිබේ.නාසා ආයතනය ප්‍රකාශ කළේ, මෙම නිරීක්ෂණය විද්‍යාවේ ඉදිරි පිම්මක් වනු ඇති බව ය.නව ග්‍රහ ලෝක සොයා ගැනීමෙන් අපට ඵලක් වේ ද?ආලෝක වර්ෂ 40ක් දුරින් පිහිටි ග්‍රහ වස්තුවක් වෙත ළඟා වීම කළ නොහැක්කක් බව ඇතැම් විද්‍යාඥයින්ගේ මතය යි.එක් ආලෝක වර්ෂයක් අභ්‍යවකාශ යානයකින් ගමන් කිරීම සඳහා සාමාන්‍ය අවුරුදු 37200ක් ගත වේ.ඒ අනුව, ආලෝක වර්ෂ 40ක් ගමන් කිරීමට ගත වන කාලය (37200 * 40) අවුරුදු 1488000කි.මෙම කාලය අනුව භෞතිකව එම ග්‍රහයන් වෙත ළඟා වීමට පෘථිවියේ ජීවීන්ට හැකියාවක් නැත.නව නිරීක්ෂණයේ වැදගත්කම:කෙසේ වෙතත්, මෙම අනාවරණය හරහා අදාළ ග්‍රහ ලෝක තුනෙහි වෙනත් ජීවීන් සිටිනවා ද යන්න පිළිබඳව කරුණු සෙවීමට නව මංපෙත් විවර වනු ඇත.එම නිරීක්ෂණ තාරකා විද්‍යාව පිළිබඳව කුතුහලය ඇති ගවේෂකයින්ට නව බලාපොරොත්තු ඇති කරවනු නොඅනුමාන ය.කුමුදු ජයවර්ධන 