ජනපති ට්‍රම්ප් ලොව රටවල් 6කට වැට බඳිමින් විධායක නියෝගයක් නිකුත් කරයි
අමෙරිකානු ජනපති ඩොන්ල්ඩ් ට්‍රම්ප් ලොව රටවල් 6ක ජනතාවට අමෙරිකාවට ඇතුළු වීම වළක්වමින් දින 90කට බලපැවැත්වෙන පරිදි විධායක නියෝගයක් නිකුත් කර තිබේ.ධවල මන්දිරය පවසන්නේ, නව විධායක නියෝගයට අනුව ඉරානය, සුඩානය, සිරියාව, ලිබියාව, සෝමාලියාව සහ යේමනයට සංක්‍රමණික තහනම ක්‍රියාත්මක වනු ඇති.මීට පෙර අත්සන් තැබූ සංක්‍රමණික තහනම සංශෝධනයට ලක්කරමින් නිකුත් කළ මෙම නව විධායක නියෝගය දින 90කට බලපැවැත්වෙනු ඇති.කලින් අත්සන් කර තිබූ නියෝගය අධිකරණය විසින් අත්හිටවනු ලැබූ අතර එහි රටවල් 7ක් නම් කර තිබිණ.නමුත් සංශෝධිත නියෝගයෙන් ඉරාකය ඉවත් කර තිබේ.එක්සත් ජනපදයේ රාජ්‍ය ලේකම් රෙක්ස් ටිලර්සන් කියා සිටියේ අමරිකානු ජනතාවට ආරක්ෂාව සැපයීම සඳහා ජනාධිපති ට්‍රම්ප් මෙලෙස සිය බලතල පාවිච්චි කරන බව ය. 