කොළොම්බියාව ම හඬවමින් වැසියෝ සිය ගණනක් පණ පිටින් වැළලී යති (PHOTOS)
නොසිතූ මොහොතක, නොසිතූ අයුරින් මහපොළාවට යට වී පණ පිටින් මියැදෙන්නට සිදු වන්නේ නම් එය අතිශය ඛේදනීය තත්ත්වයකි.සිදු වූ නාය යාමත් සමග කොළොම්බියාවේ පූටුමායෝ ප්‍රාන්තයේ මොකාවා නගරය නම පමණක් ඉතිරි කර මහපොළොවට සමතලා වී ඇත්තේ, එහි විසූ ජනතාව මහපොළවට මිහිදන් කරවමිනි.රැය පහන් වන තුරු ඇඳ හැළුණු ධාරාණිපාත වර්ෂාවෙන් පසු සිදු වූ නායයාමෙන් මේ වන විටත් කොළොම්බියාවේ මොකාවා නගර වැසියන් 250කට වැඩි පිරිසක් ජීවිතක්ෂයට පත්ව තිබේ.මෙම නාය යාමෙන් තුවාල ලැබූ පිරිස 400කට අධික අතර 200 වැඩි පිරිසක්‍ තවමත් අතුරුදන් ය.මෙය අනුමාන කෙරෙන සංඛ්‍යාව පමණක් වන අතර ජීවිතක්ෂයට පත් වූ පිරිස සංඛ්‍යාත්මකව තවත් ඉහළ යා හැකි බව බලධාරීන් උපුටා දක්වමින් විදෙස් මාධ්‍ය වාර්තා කරයි.නාය යාමෙන් අතුරුදන් වූ සිය ගණනක් වූ නගර වැසියන් සොයා කොළොම්බියානු ආරක්ෂක අංශ දැවැන්ත සෝදිසි මෙහෙයුමක් දියත් කර තිබේ.මෙහෙයුම් සඳහා දහසකට වැඩි හමුදා සාමාජිකයින් පිරිසක් මෙන් ම පොලිස් නිලධාරීහු ද විශාල පිරිසක් සහභාගී වී සිටිති.බොහෝ පිරිසක් අවසන් සුසුම් හළෙමින් පස් කඳු සහ ගල් අතර සැඟව ගිය අතර තවත් පිරිසක් ප්‍රදේශය හැර ගොස් ඇති අතර දිවි ගලවා ගත් බොහෝ පිරිස් අතරමං වී සිටින බව ද වාර්තා වේ.නායයාම සිදු වූ ප්‍රදේශය ගුවනින් නිරීක්ෂණය කළ ජනාධිපති ජුවාන් මැනුවෙල් සැන්ටෝස් පවසා ඇත්තේ, මෙය තම සිත සසල කළ සිදුවීමක් බවය.කොළොම්බියානු ගුවන් හමුදාව ප්‍රදේශයේ අවතැන්වූවන් වෙනුවෙන් පානීය ජලය, ආහාර, ඖෂධ ඇතුළු උපකරණ සැපයීම ආරම්භ කර ඇති අතර අතුරුදන්වූවන් සෙවීමේ මෙහෙයුම් ද අඛණ්ඩව ක්‍රියාත්මකයි.අතර මේ වනවිට පූටුමායෝ ප්‍රාන්තයේ හදිසි තත්ත්වයක් ප්‍රකාශයට පත් කර තිබේ.අසාමාන්‍ය ලෙස ඇද හැළුණු ධාරාණිපාත වර්ෂාවත් සමග ප්‍රාන්තයේ ගංගාවල ඉවුරු ද පුපුරා ගොස් තිබේ.මෑතකාලීනය කොළොම්බියාවේ පාළාතේ වරින් වර නායයාම් සිදුව තිබේ.පසුගිය නොවැම්බරයේ මොකාවා සිට කිලෝමීටර් 140ක් පමණදුරින් පිහිටි එල් ටැම්බෝ ප්‍රදේශයේ සිදුවූ නායයාමක් සිදු වූ අතර ඊට මාස කිහිපයකට පෙර ද ඒ ආසන්න ප්‍රදේශයේ නායයාමක් සිදුවිය.    