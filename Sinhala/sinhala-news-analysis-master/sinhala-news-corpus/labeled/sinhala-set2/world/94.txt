සංක්‍රමණිකයින් 74 දෙනෙකුගේ මළ සිරුරු ලිබියානු වෙරළ තීරයට ගොඩගසයි
සංක්‍රමණිකයින් 74 දෙනෙකුගේ මළ සිරුරු ලිබියානු වෙරළ තීරයට ගොඩගසා තිබේ.මධ්‍යදරණී මුහුද හරහා යුරෝපයට ඇතුළු වීමට උත්සහ කළ සංක්‍රමණිකයින් 74 දෙනෙකුගේ සිරුරු මෙලෙස ලිබියාවේ බටහිර වෙරළ තීරයට ගොඩගසා තිබේ.ඔවුන් ගමන් ගත් බෝට්ටුවේ එන්ජිම කිසියම් පිරිසක් විසින් සොරකම් කර ඇති අතර එය මුහුද මැද ගිලී යාමෙන් මෙම පිරිස මියගොස් ඇතැයි විදෙස් මාධ්‍ය පවසයි.මේ අතර මධ්‍යදරණී මුහුද හරහා සැහැල්ලු බෝටුටු මගින් ඉතාලියට ඇතුළු වීමට උත්සහ ගත් අනවසර සංක්‍රමණිකයින් 640 දෙනෙකු බේරා ගැනීමට ඉතාලි වෙරළ ආරක්ෂණ නිලධාරීන් සමත් වී තිබේ.බෝට්ටු මගින් යුරෝපයට ඇතුළු වීමට උත්සහ දැරීමෙන් සංක්‍රමණිකයින් රැසක් මේ වන විට මරණයට පත්ව ඇති අතර, පසුගිය වසරේ ලිබියාවේ සිට ඉතාලිය බලා යෑමට උත්සහ ගත් සංක්‍රමණිකයින් 181,000කට අධික පිරිසක් මිය ගොස් ඇතැයි වාර්තා වේ. 