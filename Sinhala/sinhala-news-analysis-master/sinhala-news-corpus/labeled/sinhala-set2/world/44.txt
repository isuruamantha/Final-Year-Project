ඇෆ්ගනිස්ථානයේ ජාතික ශෝක දිනයක් ප්‍රකාශයට පත් කෙරේ
ඇෆ්ගනිස්ථානයේ හමුදා කඳවුරකට එල්ල වු ප්‍රහාරයෙන් මියගිය පුද්ගලයින් සිහිකරමින් එරට ජාතික ශෝක දිනයක් ප්‍රකාශයට පත්කර තිබේ.ඇෆ්ගනිස්ථානයේ හමුදා කඳවුරකට තලේබාන් සටන්කාමීන් එල්ල කළ ප්‍රහාරයෙන් සෙබළුන් 140 කට මේ වන විට ජීවිත අහිමි වී තිබේ.මෙම ප්‍රහාරය එල්ල වූයේ ඇෆ්ගනිස්ථානයේ උතුරු බාක් පළතාතේ පිහිටි යුද හමුදා කඳවුරුකටයි.ප්‍රහාරයෙන් බොහෝ පිරිසක් ප්‍රහාරයෙන් තුවාල ලැබූහ.ඇෆ්ගන් හමුදා නිල ඇදුමින් සැරසී පැමිණි තලේබාන් සටන්කාමීන් 10 දෙනෙකු කඳවුරේ තිබු හමුදා රථ යොදා ගනිමින් මෙම ප්‍රහාරය එල්ල කළ බවටයි විදෙස් මාධය වාර්තා කළේ ය.මියගිය සොල්දාදුවන්ගෙන් බහුතරය නිරායුධව සිට ඇති බව ද විදෙස් වාර්තාවල සඳහන් ය.එමෙන් ම මෙම ප්‍රහාරය එරට හමුදා කඳවුරක් ඉලක්කකර එල්ල වූ දරුණුතම ප්‍රහාරය මෙය බවට ද විදෙස් වාර්තා සඳහන් කළේ ය.මේ අතර ඇෆ්ගනිස්ථාන ජනාධිපතිවරයා ප්‍රහාරයෙන් තුවාල ලැබූවන්ගේ සුවදුක් විමසීමට ගොස් තිබේ. 