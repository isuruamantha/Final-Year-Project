මැදපෙරදිග කැළඹූ කාටාර් අර්බුදයේ නවතම තත්ත්වය
තමන් සමග තානාපති සම්බන්ධතා අත්හිටුවීමට අරාබි රටවල් 6ක් ගෙන ඇති තීරණය සිය රටේ ස්වෛරීභාවය උල්ලංඝණය කිරීමේ උත්සාහයක් බව කටාර් රජය පවසයි. ත්‍රස්තවාදයට උදව් කරන බවට වන එල්ල වන චෝදනා ප්‍රතික්ෂේප කරන කටාර් රාජ්‍ය අවධාරණය කර සිටින්නේ, තමන්ට එරෙහිව පදනම් විරහිත චෝදනා  මුල් කරගනිමින් අදාළ රටවල් රාජ්‍ය තාන්ත්‍රික සබඳතා නවතා දැමීමේ තීරණයට එළැඹ ඇති බවයි.කාලයක පටන් කාටර් රාජ්‍යයට හානි කිරීමේ යටි අඑමුණින් යුතුව සිතා මතා කරනු ලබන පෙළඹවීමේ වැයමක ඉලක්කයක් බවට කටාර් රාජ්‍ය පත්ව ඇති බව එරට විදේශ අමාත්‍යංශය සඳහන් කළේ ය.තමන්ට එල්ල වන චෝදනා බැහර කරමින් කාටාර් විදේශ අමාත්‍යංශය නිවේදනය කළේ, ගල්ෆ් සහයෝගිතා කවුන්සිලයේ ක්‍රියාශීලි සාමාජිකයෙකු වන තමන් අනෙක් රටවල ස්වෛරීභාවයට ගරු කරන සහ අන් රටවල අභ්‍යන්තර කටයුතුවලට ඇඟිලි නොගසන බවයි.එමෙන් ම තමන් ත්‍රස්තවාදයට සහ අන්තවාදයට එරෙහිව සටන් කිරීමේ වගකීම ඉටු කරන රාජ්‍යයක් බව ද එමගින් අවධාරණය කර තිබේ.මේ අතර කටාර් රාජ්‍ය අවධාරණය කර සිටින්නේ, අරාබි රටවල් 6ක් එක්ව ගත් තීරණය හේතුවෙන් කටාර් වැසියන්ගේ සහ එහි වෙසෙන විදේශිකයින්ගේ සාමාන්‍ය දිවි පෙවෙතට කිසිදු බලපෑමක් ඇති නොවීම තහවුරු කිරීම සඳහා සියලු පියවර ගන්නා බවයි.මේ අතර විදෙස් වාර්තාවන්හි දැක්වෙන්නේ, ග්ලෆ් කලාපීය රටවල් අතර හටගත් අනපේක්ෂිත මත ගැටුමෙන් අනතුරුව බහරේනය, සෞදි අරාබිය සහ එක්සත් අරාබි එමීර් රාජ්‍යයේ වෙසෙන කටාර් ජාතිකයින්ට සතියක් ඇතුළත  එම රටවලින් ඉවත් වන ලෙස දැනුම් දී තිබේ.කටාරයේ වෙසෙන සිය රටවැසියන්ට එරටින් ඉවත්වෙන මෙන් සෞදි අරාබි එමීර් රාජ්‍යය සහ බහරේනය දැනුම් දී ඇති බවයි.එමෙන් ම කටාර් ගුවන් යානා සඳහා සිය ගුවන් අවකාශය තහනම් කිරීමට ඊජිප්තුව සහ සෞදි අරාබිය පියවර ගෙන තිබේ.කටාර් රාජ්‍යය ත්‍රස්තවාදයට සහ අන්තවාදයට අනුබල දෙන බවට චෝදනා කරමින් එරට සමග රාජ්‍ය තාන්ත්‍රික සම්බන්ධතා අත්හිටුවන බව සෞදි අරාබිය, ඊජිප්තුව බහරේනය, එක්සත් අරාබි එමීර් රාජ්‍යය, යේමනය සහ ලිබියාව ඊයේ නිවේදනය කළේ ය.ඒ සමග එම රටවල් නිවේදනය කළේ, කටාර් රාජ්‍ය සමග සම්බධකම් පවත්න ගොඩබිම් මුහුදු හා ගුවන් දේශසීමා වසා දමන බවයි. 