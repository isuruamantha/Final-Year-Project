UPDATE : ඉරාන ත්‍රස්ත ප්‍රහාරවලින් මියගිය ගණන 12ක් දක්වා ඉහළට
UPDATE : ඉරාන ත්‍රස්ත ප්‍රහාරවලින් මියගිය ගණන 12ක් දක්වා ඉහළටඉරාන ත්‍රස්ත ප්‍රහාරවලින් මියගිය පුද්ගලයින් සංඛ්‍යාව 12ක් දක්වා ඉහළ ගොස් තිබේ.ප්‍රහාරකයින් ටෙහොරන් නුවර පිහිටි පාර්ලිමේන්තුවට සහ අයතුල්ලා කොමේනි දේවස්ථානයට වෙඩි ප්‍රහාර එල්ල කර තිබිණ.ත්‍රස්තවාදීන් ප්‍රාණ ඇපකරුවන් සිව් දෙනෙකු සිය ග්‍රහණයේ තබා ගෙන සිටින බවට ඇතැම් විදෙස් මාධ්‍ය වාර්තා කර තිබේ.පිස්තෝලයක් සහ රයිෆල දෙකක් අතැති තිදෙනෙකු විසින් ප්‍රහාර එල්ල කරනු ලැබූ අතර ප්‍රහාරයේ වගකීම IS ත්‍රස්වාදීන් විසින් භාර ගනු ලැබ තිබේ.UPDATE: ඉරාන පාර්ලිමේන්තු සංකීර්ණයට සහ අයතුල්ලා අල් ඛමේනි සමාධියට එල්ල වූ ත්‍රස්ත ප්‍රහාරවලින් මිය ගිය ගණන 7 දක්වා ඉහළ යයි.—————————————————————————————————————————————–UPDATE: ඉරාන පාර්ලිමේන්තු සංකීර්ණයට සහ අයතුල්ලා අල් ඛමේනි සමාධියට එල්ල වූ ත්‍රස්ත ප්‍රහාරවලින් පුද්ගලයින් දෙදෙනෙකු ජීවිතක්ෂයට පත්ව තව ත් පුද්ගලයින් රැසක් තුවාල ලබා තිබේ.ඉරාන පාර්ලිමේන්තු සංකීර්ණයට වෙඩි තැබීම සඳහා පැමිණි ත්‍රස්තවාදියෙකු අත්අඩංගුවට ගැනීමට ආරක්ෂක අංශ සමත් වෙයි.—————————————————————————————————————————————–තුවක්කුකරුවන් පිරිසක් ඉරානයේ ටෙහෙරාන් අගනුවර පිහිටි පාර්ලිමේන්තු සංකීර්ණයට සහ අයතුල්ලා අල් ඛමේනි සමාධියට එල්ල කළ වෙඩි ප්‍රහාරයෙන් ආරක්ෂක අංශ නිලධාරියෙකු මිය ගොස් තිබේ.බී.බී.සී. ලෝක සේවය සඳහන් කළේ, තුවක්කුකරුවෙකු ආරක්ෂක නිලධාරියෙකුට වෙඩි තබා ඇති බව ය.සිද්ධිය ඇසින් දුටුවන් පවසන්නේ, පාර්ලිමේන්තු සංකීර්ණය තුළ වෙඩි තැබීම අවසන්ව ඇති අතර ආරක්ෂාව තර කර ඇති බව ය.පාර්ලිමේන්තු සංකීර්ණයේ වෙඩි තැබීමෙන් පුද්ගලයින් තිදෙනෙකු තුවාල ලබා ඇති බව ඉරාන මාධ්‍ය සඳහන් කරයි. 