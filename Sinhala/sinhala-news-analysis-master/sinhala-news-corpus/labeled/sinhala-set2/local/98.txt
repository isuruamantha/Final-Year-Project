ගංවතුරෙන් අවතැන්වූවන්ට ඡන්ද හිමි නාම ලේඛන ප්‍රතිශෝධන පත්‍රිකා භාර දීමට අතිරේක කාලයක්
ගංවතුරින් පීඩාවට පත් වූ ප්‍රදේශවල ඡන්ද හිමියන් සංගණනය කිරීමේ ආකෘති පත්‍ර භාර ගැනීම දෙසතියකින් කල් දැමීමට මැතිවරණ කොමිසම තීරණය කර තිබේ.අතිරේක මැතිවරණ කොමසාරිස් එම්. එම්. මොහොමඩ් මහතා සඳහන් කළේ, අනෙකුත් ප්‍රදේශයන්හි එම ලේඛන එක් රැස් කිරීම මේ මස 15වන දා සිට සිදු කරන බව ය.ඡන්ද හිමියන් සංගණනය කිරීමේ පත්‍රිකා ග්‍රාම නිලධාරීවරුන් විසින් දිස්ත්‍රික් මැතිවරණ කාර්යාලවලට භාරදීම ලබන මස 31 වන දා දක්වා සිදු කෙරේ. 