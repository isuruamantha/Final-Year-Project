තාරකා ඉබ්බන් 2089 දෙනෙකු සමග කල්පිටිය මුහුදේදී පුද්ගලයෙකු අත්අඩංගුවට
කල්පිටිය දූපත ආසන්න මුහුදු ප්‍රදේශයේදී තාරකා ඉබ්බන් 2089 දෙනෙකු යාත්‍රාවකින් ප්‍රවාහනය කරමින් සිටි සැකකරුවකු අත්අඩංගුවට ගැනිණි.නාවික හමුදා මාධ්‍ය ප්‍රකාශක, ලෙෆ්ටිනන් කර්මාන්ඩර් චමින්ද වළාකුළුගේ මහතා සඳහන් කළේ, විජය නෞකාවට ලැබුණු බුද්ධි තොරතුරකට අනුව ඩිංගි යාත්‍රාවක් ද සමග සැකකරු අත්අඩංගුවට ගත් බව ය.එම තාරකා ඉබ්බන් මලු 8 ක සූක්ෂමව අසුරා තිබූ බව නාවික හමුදා මාධ්‍ය ප්‍රකාශකවරයා සඳහන් කළේය.ඔහු පැවසුවේ මෙම තාරක ඉබ්බන් ඉන්දියාවෙන් රැගෙන එන්නට ඇති බවට සැක පළ කරන බව ය.අත්අඩංගුවට ගත් සැකකරු අද සින්නපාඩු රේගු කාර්යාලයට භාරදීමට නියමිත ය. 