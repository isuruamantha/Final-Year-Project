හොරු ඇල්ලීමට සිටින පොලීසියෙ ත් හොරු : බොරැල්ල පොලීසියේ තිදෙනෙක් අත්අඩංගුවට
රන් භාණ්ඩ, මුදල් සහ අකුණු සන්නායකයක් කොල්ලකෑමේ සිද්ධියට අදාළව බොරැල්ල පොලීසියේ තව ත් කොස්තාපල්වරුන් තිදෙනෙකු අත්අඩංගුවට ගෙන තිබේ.පොලීසිය සඳහන් කළේ, සිද්ධිය සම්බන්ධයෙන් ක්‍රියාත්මක පරීක්ෂණවලට අදාළව කොළඹ දකුණ නීතිය බලගැන්වීමේ ඒකකයේ නිලධාරීන් විසින් ඊයේ පස්වරුවේ ඔවුන් අත්අඩංගුවට ගනු ලැබූ බව යි.අත්අඩංගුවට ගත් පොලිස් කොස්තාපල්වරුන් අද කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතය.එහිදි ඔවුන් හඳුනා ගැනීමේ පෙරට්ටුවකට ඉදිරිපත් කරන අතර මෙම සිද්ධියට අදාළව පසුගිය දා බොරැල්ල පොලීසියේ රථ වාහන අංශයේ ස්ථානාධිපතිවරයා සහ කිරුළපන පොලීසියේ උප පොලිස් පරීක්ෂකවරයකු අත්අඩංගුවට ගෙන රක්ෂිත බන්ධනාගාරගත කෙරිණ.සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාරගත කෙරුණු අනෙක් සැකකරුවන් ගණන 4 කි.බස්නාහිර පළාත් සභා මන්ත්‍රී රොයිස් ප්‍රනාන්දු මහතාගේ ලඝු ලේඛකයෙකු භාරයේ තිබු රුපියල් කෝටියකට වඩා වටිනා අකුණු සන්නායකයක් සහ රුපියල් ලක්ෂ 5 1/2 ක් වටිනා රන් භාණ්ඩ කොළඹ කුරුඳුවත්ත ප්‍රදේශයේදී එලෙස කොල්ලකා තිබුණේ පසුගිය 20 වන දා ය. 