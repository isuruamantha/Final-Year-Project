කොස්ගම නගරයේ ගින්නක් හේතුවෙන් වසා දැමූ කොළඹ – අවිස්සාවේල්ල ප්‍රධාන මාර්ගය යළි විවෘත කෙරේ
කොස්ගම නගරයේ වෙළෙඳසැලක ඊයේ රාත්‍රීයේ ඇති වූ ගින්න අද අලුයම නිවා දමා තිබේ.ගින්න හේතුවෙන් කොස්ගම මංසන්ධියෙන් වසා දැමූ කොළඹ – අවිස්සාවේල්ල මාර්ගය යළි විවෘත කෙරුණේ අද අලුයම 1.30ට පමණ ය.අප වාර්තාකරු පැවසූවේ, කොස්ගම, කනන්පැල්ල හන්දියේ ‍පිහිටි ගෑස් සහ තීන්ත අළෙවි කරන වෙළෙඳසැළක මෙම ගින්න හටගෙන ඇත්තේ ඊයේ රාත්‍රී 7ට පමණ බවයි.ගින්න මැඩ පැවැත්වීම සඳහා, අවිස්සාවේල්ල ආයෝජන කලාපයේ ගිනි නිවන රථ මෙන්ම සාලාව යුද හමුදා කඳවුරෙන් හමුදා නිලධාරීන් සහ කොස්ගම පොලීසිය කැඳවා ඇත.ගින්න හේතුවෙන් අද අලුයම දක්වා ම කොළඹ – අවිස්සාවේල්ල මාර්ගය එම ස්ථානයෙන් වසා දැමීමට සිදු විය.ගින්නෙන් අවට වෙළෙඳසැල් දෙකකට ද හානී සිදු වී තිබේ.  