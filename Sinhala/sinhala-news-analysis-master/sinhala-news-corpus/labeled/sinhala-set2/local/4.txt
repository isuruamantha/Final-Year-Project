රාජ්‍ය ඉංජිනේරු සේවයේ පුරප්පාඩු 300ක් – රංජිත් මද්දුමබණ්ඩාර
රාජ්‍ය ඉංජිනේරු සේවයේ 300කට අධික සේවා හිඟයක් පවතින බව රාජ්‍ය පරිපාලන සහ කළමනාකරණ අමාත්‍ය, රංජිත් මද්දුමබණ්ඩාර මහතා පවසා තිබේ.අමාත්‍යවරයා සඳහන් කළේ, පවතින වැටුප් විෂමතාව හේතුවෙන් එම තත්ත්වය ඇති වී ඇති බවයි.ඒ අනුව, රජයේ ඉංජිනේරුවරුන්ගේ දීමනා ඉහළ නැංවීම සම්බන්ධයෙන් කැබිනට් මණ්ඩලයට යෝජනා ඉදිරිපත් කළ බව ද අමාත්‍යවරයා ප්‍රකාශ කළේ ය.පවතින පුරප්පාඩු හේතුවෙන් රජයේ ඉංජිනේරුවරුන්ගේ සේවා කාලය වයස අවුරුදු 61 දක්වා දීර්ඝ කිරීමට ද අමාත්‍යාංශය පියවර ගෙන තිබේ.කෙසේ වෙතත්, ඉංජිනේරු උපාධිය සහිතව විශ්වවිද්‍යාල වලින් පිටවන උපාධිධාරීන් රාජ්‍ය සේවයට බඳවා ගැනීමේ විධිමත් වැඩ පිළිවෙලක් ආරම්භ කර ඇති බව ද ඔහු සඳහන් කළේ ය. 