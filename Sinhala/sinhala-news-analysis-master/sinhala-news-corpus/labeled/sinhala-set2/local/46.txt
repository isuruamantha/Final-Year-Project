නීති විරෝධිව සෞදියේ රැඳි සිටි ශ්‍රී ලාංකිකයින් 3500ක් පොදු සමා කාලය තුළ දිවයිනට
නීති විරෝධිව සෞදියේ රැඳී සිටි ශ්‍රී ලාංකිකයින් 3500ක් පොදු සමා කාලය තුළ දිවයිනට පැමිණ තිබේ.ශ්‍රී ලංකා විදේශ සේවා නියුක්ති කාර්යාංශය සඳහන් කළේ, රැකියා සඳහා සෞදි ආරාබියට ගොස් ගිවිසුම් කාලය ඉක්ම වූ පසුවත් සෞදි ආරාබියේ රැඳි සිටින්නන් සඳහා එරටින් පිටව යෑම ට මාස 3ක පොදු සමා කාලයක් ප්‍රකාශයට පත් කළ බව ය.2017 මාර්තු මස 21 වන දින සිට 2017 ජුනි මස 25 වන දා දක්වා කාලය පොදු සමා කාලය ලෙස නම් කර තිබේ.පොදු සමා කාලය තුළ නීති විරෝධිව රැඳි සිටින්නන් එරටින් පිටවීම අනිවාර්ය බවත්, පොදු සමා කාලය අවසන් විමෙන් පසු කිසිදු හේතුවක් මත එම කාල සීමාව දීර්ඝ නොකරන බව සෞදි රජය ප්‍රකාශ කර තිබේ.පොදු කාල සීමාව තුළ එරටින් පිට නොවි තවදුරටත් රැඳි සිටින්නේ නම් එම පුද්ගලයින් අත්අඩංගුවට ගෙන දඩ මුදලකට යටත් කර නැවත එරටට පැමිණිය නොහැකි ලෙස පිටුවහල් කරන බව සෞදි රජය දැනුම්දී ඇති බව විදේශ සේවා නියුක්ති කාර්යාංශය නිකුත් කළ නිවේදනයේ සඳහන්වේ. 