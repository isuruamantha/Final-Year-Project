වසරක් තුළ ඩෙංගු රෝගයෙන් මිය ගිය සංඛ්‍යාව 206 දක්වා ඉහළට
වසරේ ගත වූ කාලය තුළ ඩෙංගු රෝගයෙන් මිය ගිය පුද්ගලයින් සංඛ්‍යාව 206 දක්වා ඉහළ ගොස් තිබේ.එම කාලය තුළ වාර්තා වී ඇති රෝගීන් සංඛ්‍යාව 68,000ක් වේ.දිස්ත්‍රික්ක 8ක ඩෙංගු රෝගය මේ වන විට වැඩි වශයෙන් වාර්තා වී ඇති බව සෞඛ්‍ය අමාත්‍යාංශයේ ජාතිත ඩෙංගු මර්දන ඒකකයේ ප්‍රජා වෛද්‍ය විශේෂඥ වෛද්‍ය ප්‍රශිලා සමරවීර මහත්මිය පවසුවා ය.ප්‍රජා වෛද්‍ය විශේෂඥ ප්‍රශිලා සමරවීර මහත්මිය සඳහන් කළේ, මදුරු ඝනත්වය අඩුකරගත හොත් රෝගය පැතිරයාම අවම කරගත හැකි බව ය.මේ අතර කොළඹ නගරයේ අවධිමත් ලෙස කසල බැහැර කරන්නන් 100දෙනෙකු පමණ මේ වන විට අත්අඩංගුවට ගෙන තිබේ.කොළඹ නාගරික කොමසාරිස් වි. කේ. ඒ අනුර මහතා සඳහන් කළේ, යුද හමුදාවේ සහ පොලීසියේ සහාය ඇතිව දිගින් දිගටම වැටලීම් කරන බව ය.අත්අඩංගුවට ගත් පුද්ගලයින් බොහෝ දෙනෙකු මේ වන විට අධිකරණයට ඉදිරිපත් කර ඇති බව ද කොමසාරිස්වරයා සඳහන් කළේ ය. 