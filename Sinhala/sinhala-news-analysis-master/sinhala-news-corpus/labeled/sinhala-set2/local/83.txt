කසල බැහැර කිරීමේ ක්‍රියාවලියට එරෙහි වන පුද්ගලයින්ට දැඩිව නීතිය ක්‍රියාත්මක කරන්න – ජනපති
පළාත් පාලන ආයතන විසින් තෝරාගනු ලැබු ස්ථානවලට කසල බැහැර කිරීමේ ක්‍රියාවලියට බාධා පමුණුවන පුද්ගලයින්ට එරෙහිව දැඩිව නීතිය ක්‍රියාත්මක කරන ලෙස ජනාධිපති මෛත්‍රීපාල සිරිසේන මහතා පොලිස්පතිවරයාට උපදෙස් ලබාදී තිබේ.ඒ, කසල කළමනාකරණය පිළිබඳව ඊයේ පස්වරුවේ ජනාධිපති කාර්යාලයේ පැවති සාකච්ඡාවකදී ය.පරිසර පොලීසිය ශක්තිමත් කිරීමට පියවර ගන්නා ලෙස ද ජනාධිපතිතුමා එහිදී පොලිස්පතිවරයාට උපදෙස් ලබාදී තිබේ.මාර්ග දෙපස අවිධිමත් ලෙස කසල බැහැර කිරීම් පිළිබඳ දෛනික වාර්තාවක් ලබාදෙන ලෙස ද ජනාධිපතිතුමා පොලීසියට දැනුම්දී ඇත.ජනාධිපති මෛත්‍රීපාල සිරිසේන මහතා එහිදී නිලධාරීන්ට උපදෙස් දුන්නේ කසල වර්ගීකරණය පිළිබඳ ජනතාව දැනුවත් කිරීමට පුළුල් වැඩපිළිවෙලක් සකස් කරන ලෙස ය.පුත්තලම, අරුවක්කාරු කසල බැහැර කිරීමේ අංගනය ඉදිකිරීම් සඳහා රුපියල් මිලියන 2000ක මුදලක් ලබාදීමට කටයුතු කරන බව ද ජනාධිපතිතුමා එහිදී ප්‍රකාශ කළේ ය. 