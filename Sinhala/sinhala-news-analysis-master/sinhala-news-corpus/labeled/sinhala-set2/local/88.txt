පුටුවක් නිසා දියතලාව මූලික රෝහලේ වැඩ වර්ජනයක්
පුටුවක් පිළිබඳ ප්‍රශ්නයක් මුල් කර ගිනිමින් දියතලාව මූලික රෝහලේ කණිෂ්ඨ කාර්ය මණ්ඩලය වැඩ වර්ජනයක් ආරම්භ කර තිබේ.රෝහල් අධිකාරි, රංජිත් සමරකෝන් මහතා සඳහන් කළේ, හෙදියකට ලබා දුන් පුටුවක් ඊයේ දිනයේ කණිෂ්ඨ කාර්ය මණ්ඩලය සේවා අවශ්‍යතාවක් සඳහා ලබා ගෙන ඇති බව ත් පසුව යළිත් එම පුටුව හෙදිය විසින් ලබාගෙන ඇති අතර ඊට එරෙහිව මෙම වැඩ වර්ජනය ආරම්භ කර ඇති බව ඔහු සඳහන් කළේ ය.වෛද්‍යවරයා පැවසුවේ, සාකච්ඡා මාර්ගයෙන් විසඳාගත හැකි මෙවැනි සුළු කාරණාවලට වර්ජන සිදු කිරීමෙන් රෝගීන් දැඩී පීඩාවට පත් ව සිටින බව ය.වර්ජනයට විසඳුම් ලබා දීම සඳහා සාකච්ඡා ආරම්භ කර ඇති බව ද ඔහු පැවසුවේ ය. 