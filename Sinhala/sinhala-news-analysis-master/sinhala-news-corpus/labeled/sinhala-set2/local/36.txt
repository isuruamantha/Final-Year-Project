JUST IN : ශ්‍රී ලංකන් ගුවන් සමාගම සමග හවුල් ව්‍යාපාරයක් සඳහා සාකච්ජා පවත්වා නැතැයි එමිරේට්ස් ගුවන් සමාගම කියයි
ශ්‍රී ලංකන් ගුවන් සමාගම සමග හවුල් ව්‍යාපාරයක් සඳහා තමන් සාකච්ජා පවත්වා නැතැයි එමිරේට්ස් ගුවන් සමාගම පවසා තිබේ.මුදල් රාජ්‍ය අමාත්‍ය, ඉරාන් වික්‍රමරත්න මහතා ඊයේ පැවති ප්‍රවෘත්ති සාකච්ජාවකදී ප්‍රකාශ කළේ, ශ්‍රී ලංකන් ගුවන් සමාගම සමග හවුල් ව්‍යාපාරයක් සඳහා එමිරේට්ස් ගුවන් සමාගම සමග සාකච්ජා කරමින් ඇති බව ය.මීට පිළිතුරු දක්වමින් එමිරේට්ස් ගුවන් සමාගම ඇරෙබියන් බිස්නස් ඩොට් කොම් වෙබ් අඩවියට පවසා ඇත්තේ, ශ්‍රී ලංකාවේ තිබෙන ගුවන් සමාගමක් හෝ ගුවන් තොටුපොළක කොටස් මිලදී ගැනීමට තමන්ගේ කිසිම සැලසුමක් නැති බව ය.මින් පෙර 1998දී එමිරේට්ස් සමාගම විසින් ශ්‍රී ලංකන් ගුවන් සමාගමේ ඩොලර් මිලියන 70ක කොටස් මිලදී ගත් අතර එය 2010දී ඔවුන් ඩොලර් මිලියන 53ක් යළිත් ශ්‍රී ලංකාවට ලබාදී ඇත. 