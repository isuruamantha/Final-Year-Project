රැකියා ලබා දෙන බව පවසා ජාවාරමක නිරත වූ දෙදෙනෙකු පොලීසියට කොටුවෙති (VIDEO)
රැකියා ලබා දෙන බවට පොරොන්දු වී මුදල් ජාවාරමක නිරත වූ පුද්ගලයින් දෙදෙනෙකු දකුණු කළුතර පොලීසිය විසින් අත්අඩංගුවට ගෙන තිබේ.විදේශ රැකියා සහ මෙරට රජයේ රැකියා ලබා දෙන බවට පොරොන්දු වී මෙම පුද්ගලයින් මුදල් ජාවාරමේ නිරත වී ඇති බව පොලීසිය පවසා ඇත.සැකකරුවන් බේරුවල, අලුත්ගම, වාද්දුව, පානදුර කොළඹ ඇතුළු ප්‍රදේශ රැසක පුද්ගලයින්ගෙන් රුපියල් ලක්ෂ 25 කට අධික මුදලක් වංචා කර ඇති බව අනාවරණය වී තිබිණි.මෙම සැකකරුවන් දෙදෙනා අලුත්ගම, දර්ගා නගර‍යේ සහ කළුතර ප්‍රදේශයේ පදිංචිකරුවන්වේ.ඔවුන් කළුතර මහේස්ත්‍රාත් අධිකරණයට ඉදිරිපත් කිරීමෙන් අනතුරව රක්ෂිත බන්ධනාගාරගත කෙරිණි. 