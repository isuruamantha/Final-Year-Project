පූජ්‍ය ගලබොඩඅත්තේ ඥානසාර හිමි අත්අඩංගුවට ගන්නැයි, අධිකරණයෙන් වරෙන්තු
බොදු බල සේනා සංවිධානයේ මහලේකම් ගලගොඩඅත්තේ ඥානසාර හිමියන් වහාම අත්අඩංගුවට ගන්නැයි දන්වා කොටුව මහේස්ත්‍රාත්වරිය අද වරෙන්තු නිකුත් කර තිබේ.ඒ, ඥානසාර හිමියන් ඇතුලු සැකකරුවන් 7 දෙනෙකුට එරෙහිව පවරා ඇති නඩුවක් සම්බන්ධයෙන් අධිකරණයේ පෙනී නොසිටීම හේතුවෙනි.මෙම නඩුව විභාගයට ගැනෙන්නේ 2014 වසරේ අප්‍රේල් මස 09 වන දා කොටුව ප්‍රදේශයේ හෝටලයක පැවති මාධ්‍ය හමුවකට බලහත්කාරයෙන් කඩා වැදී බලපෑම් කිරීමේ සිද්ධියක් සම්බන්ධයෙනි.නීතිය සෑම පාර්ශ්වයකටම සමානව ක්‍රියාත්මක කිරීම අධිකරණයේ වගකීම බව පෙන්වා දෙමින් කොටුව මහේස්ත්‍රාත් ලංකා ජයරත්න මෙනවිය ඥානසාර හිමියන්ට එරෙහිව අදාළ වරෙන්තුව නිකුත් කළා ය. 