යාපනය හා මුලතිව් දිස්‍ත්‍රික්කවල හර්තාල් ව්‍යාපාරයක්
උතුරු පළාත් ප්‍රධාන අමාත්‍ය සී.වී. විග්නේෂ්වරන් මහතාට සහය පළ කරමින් යාපනය හා මුලතිව් දිස්‍ත්‍රික්කවල මේ වන විට හර්තාල් ව්‍යාපාරයක් පැවැත්වේ.අප වාර්තාකරුවන් සඳහන් කළේ, මේ හේතුවෙන් ප්‍රවාහන සේවා ඇණහිට ඇති අතර කඩසාප්පු ද වසා දමා ඇති බව ය.පාසල්වලට ළමුන් නොපැමීණීම හේතුවෙන් ඇතැම් පාසල් වසා දමා ඇති බව ද ඔවුහු පැවසූහ.මේ පිළිබඳව කළ විමසීමකදී උතුරු පළාත් අධ්‍යාපන අධ්‍යක්ෂ එස්. උදය කුමාර් මහතා ප්‍රකාශ කළේ, බොහෝ පාසල්වල සිසුන්ගේ පැමිණීමේ අඩුවක් දක්නට ලැබෙන බව ය.මේ අතර යාපනය විශ්වවිද්‍යාලයේ අධ්‍යයන කටයුතු දඅඩාල වී ඇති බව විශ්වවිද්‍යාල පරිපාලනය සඳහන් කළේ ය.සිසුන් සහ ඇතැම් කථිකාචාර්යවරුන් නොපැමිණීම මීට හේතුව බව ද පාලන අධිකාරිය පවසයි. 