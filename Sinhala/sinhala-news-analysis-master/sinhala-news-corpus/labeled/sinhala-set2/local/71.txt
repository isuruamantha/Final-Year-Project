පිළියන්දලදී මත්ද්‍රව්‍ය නාශක කාර්යංශයේ නිලධාරීන්ට වෙඩි: යතුරු පැදිය පැදවූ පුද්ගලයා අත්අඩංගුවට
පිළියන්දලදී පොලිස් මත්ද්‍රව්‍ය නාශක කාර්යංශයේ නිලධාරීන් පිරිසකට වෙඩි තැබීම සඳහා පැමිණි යතුරු පැදිය පැදවූ පුද්ගලයා මැදිරිගිරිය ප්‍රදේශයේදී අත්අඩංගුවට ගෙන තිබේ.පොලීසිය පැවසුවේ, බස්නාහිර පළාත් විශේෂ අපරාධ මෙහෙයුම් කොට්ඨාසයේ නිලධාරීන් ඊයේ කළ වැටලීමකදී සැකකරු අත්අඩංගුවට පත් වූ බව ය.ඔහු සතුව තිබී හෙරොයින් ද සොයා ගෙන තිබේ.27 හැවිරිදි සැකකරු අලුත්ගම, දර්ගා නගරයේ පදිංචිකරුවෙකි.අම්බලන්ගොඩ, ඌරගහ යන ප්‍රදේශවල සිදුවූ අපරාධ රැසක් සම්බන්ධයෙන් මොහු වරෙන්තු ලැබූවෙකු බව ද පොලීසිය ප්‍රකාශ කළේ ය.සැකකරු අද අධිකරණයට ඉදිරිපත් කිරීමට නියමිත ය.මත්ද්‍රව්‍ය වැටලීමකට ගොස් සිටින අතරතුර එල්ල වූ මෙම වෙඩි ප්‍රහාරයෙන් පොලිස් නිලධාරියෙකු හා ඒ ආසන්නයේ සිටි දැරියක් මිය ගියා ය. 