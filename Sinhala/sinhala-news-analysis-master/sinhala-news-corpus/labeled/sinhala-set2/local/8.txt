2016 රයිගම් සම්මාන උළෙලේදී සිරස ටී.වී. හා නිව්ස්ෆස්ට් සම්මාන 8කින් පිදුම් ලබයි
2016 රයිගම් සම්මාන උළෙල මේ වන විට කොළඹ නෙළුම් පොකුණ රඟහලේදී පැවැත්වේ.ඒ, ජනාධිපති මෛත්‍රීපාල සිරිසේන මහතාගේ ප්‍රධානත්වයෙනි.එහිදී සිරස ටී.වී. හා නිව්ස්ෆස්ට් සම්මාන 8කින් පිදුම් ලැබුවේ, වසරේ සම්මානනීය රූපවාහිනි වැඩසටහන් නාලිකාවට හිමි සම්මානය ද සමගිනි.මෙවර පැවැත් වෙන්නේ, 13 වන රයිගම් සම්මාන උළෙල යි.ප්‍රේමවතී මනම්පේරි විශේෂාංගය සඳහා ජූරියේ විශිෂ්ටතා සම්මානය මෙවර නිව්ස්ෆස්ට්හි ලක්මාල් කිරිඳිගලට හිමිවියහොඳ ම ගවේෂණාත්මක ප්‍රවෘත්ති වාර්තාකරණය සඳහා මෙවර සම්මානය හිමිවූයේ නිව්ස්ෆස්ට් විමර්ශන විශේෂාංගයට ය.වසරේ හොඳ ම දමිළ සම්ප්‍රවේෂක නිව්ස්ෆස්ට්හි රාජේන්ද්‍රන් ගෝකුල්නාත් ය.ජොයෙල් අවුට්ස්කූන් වසරේ හොඳ ම ඉංග්‍රීසි සම්ප්‍රවේෂක ලෙස සම්මාන හිමි කර ගත්තේ ය.වසරේ හොඳ ම අධ්‍යාපනික වැඩසටහන ලෙස සිරස ටී.වී. ඔස්සේ විකාශය වූ පෙන්ටත්ලන් වැඩසටහන සම්මාන දිනා ගත්තේ ය.වසරේ නිර්මාණාත්මක රූපවාහිනි රියැලිටි වැඩසටහන ලෙස ජන අසුන වැඩසටහන සම්මානයට පාත්‍ර වූ අතර විශිෂ්ටත ම දේශාපලනික කතිකා වැඩසටහන සටන දේශපාලන සංවාදය යි.මේ සියල්ල සමගින් වසරේ සම්මානනීය රූපවාහිනි වැඩසටහන් නාලිකාව ලෙස සම්මානයට පාත්‍ර වූයේ ද සිරස ටී.වී. නාලිකාව ය. 