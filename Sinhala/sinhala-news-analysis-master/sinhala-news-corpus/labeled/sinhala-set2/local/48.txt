කොටුව මහේස්ත්‍රාත්වරියගෙන් නීතිපතිට සිහි කැඳවීමේ නියෝගයක්
රජයේ වාහන අයථා පරිහරණයට අදාළව මන්ත්‍රී විමල් වීරවංශට එරෙහි නඩුව සම්බන්ධයෙන් කඩිනමින් නීති උපදෙස් ලබා දෙන්නැයි, කොළඹ කොටුව මහේස්ත්‍රාත් ලංකා ජයරත්න මෙනවිය අද නීතිපතිවරයාට සිහි කැඳවීමේ නියෝගයක් නිකුත් කළා ය. මෙම නඩුව කැඳවු අවස්ථාවේදී පොලිස් මූල්‍ය අපරාධ විමර්ශන කොට්ඨාසය අධිකරණයට දැණුම් දුන්නේ, සිද්ධියට අදාළ විමර්ශන අවසන් බවයි.ඉදිරි ක්‍රියාමාර්ග සඳහා නීතිපතිවරයාගෙන් උපදෙස් ඉල්ලා ඇති බව ද පොලිස් මුල්‍ය අපරාධ විමර්ශන කොට්ඨාසය අධිකරණයට දැන්වීය.නිවාස හා ඉදිකිරීම් අමාත්‍ය දූරය දරණ සමයේ රජයේ වාහන 40ක් සිය ඥාතීන්ට හා පක්ෂ ක්‍රියාකාරීන්ට ලබා දීමෙන් රුපියල් කෝටි 09ක් මුදල් රජයට පාඩු කල බවට විමල් වීරවංශ මන්ත්‍රීවරයට එරෙහිව චෝදනා එල්ලවී තිබේ.නඩුව ලබන ඔක්තෝබර් 23 යළි කැඳවීමට නියමිතයි. 