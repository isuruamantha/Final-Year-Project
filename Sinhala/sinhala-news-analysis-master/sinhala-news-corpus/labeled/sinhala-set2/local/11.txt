රෝගී ජීවිත අනතුරේ දමමින් වෛද්‍ය වර්ජනය තුන්වැනි දිනටත්
වෛද්‍ය වර්ජනය හේතුවෙන් දිවයින පුරා රෝගී ජනතාව තව දුරට ත් දැඩි පීඩාවට පත්ව සිටිති.ඊයේ දිනයේද රෝහල් වෙත පැමිණි රෝගීන්ට සිදු වූයේ වෛද්‍යවරුන් නොමැති වීම හේතුවෙන් සුන් වූ බලාපොරොත්තු සහිතව යළි නිවෙස් වෙත යාමයි.රජයේ වෛද්‍ය නිලධාරීන්ගේ සංගමයේ සංස්කාරක නලින්ද හේරත් මහතා පැවසුවේ වර්ජනය අඛණ්ඩව ක්‍රියාත්මකවන බව ය.මේ අතර රෝගී ජීවිත උකසට තබා සිදුකර වෘත්තීය ක්‍රියාමාර්ග සම්බන්ධයෙන් සාමාන්‍ය ජනාතවගෙන් මෙන්ම වෘත්තිකයින්ගෙන්ද මේ වනවිට රජයේ වෛද්‍ය නිලධාරීන්ගේ සංගමයට චෝදනා එල්ල වෙමින් පවතීපෙරේදා උදෑසන සිට වෛද්‍යවරුන් මෙම වර්ජනය ආරම්භ කළේ, සෞඛ්‍ය අමාත්‍යාංශයට ඇතුළු වී එහි දේපොළවලට හානි කළ සිසුන් පළවා හැරීමට පොලීසිය කළ පහරදීමට විරෝධය පළ කරමින් ය. 