විගණකාධිපති බැඳුම්කර වෙන්දේසියේ පාඩුව ගණනය කළ අයුරු ප්‍රශ්න කෙරේ
බැඳුම්කර වෙන්දේසියේදී සිදු වූ පාඩුව ගණනය කළ ආකාරය පිළිබඳව අද ජනාධිපති විමර්ශන කොමිසමේදී විගණකාධිපතිවරයාගෙන් ප්‍රශ්න කර තිබේ.නිව්ස්ෆස්ට්, සුල්ෆීක් ෆර්හාන්, අද දින සාක්ෂි විමසීමේදී විගණකාධිපතිවරයා ඔහුගේ ගණනය කිරීම් සිදු කළ ආකාරය පිළිබඳ විස්තර පැහැදිලි කිරීමක් කලා. ඔහු පැවසුවේ, අදාල වෙන්දේසි දිනයේදී නිකුත් කළ බැඳුම්කරවල වටිනාකමට අනුකූලව බැඳුම්කර සඳහා ණය ලබා ගත්තේ නම් අදාල අනුපාතය අනුව අවශ්‍ය ඉතිරි මුදල් අවශ්‍යතාව සෘජු තැන්පතු ක්‍රමය හරහා ලබා ගත හැකිව තිබූ බව ය. නමුත් ශ්‍රී ලංකා මහ බැංකුව විසින් එසේ නොකිරීම නිසා විගණකාධිපතිවරයා විසින් ගණන් කළ පාඩුව නැත්තම් අලාභය සිදුවී ඇති බව ඔහු අවධාරණය කරාසෘජු තැන්පතු ක්‍රමය ණය ලබා ගැනීමේ ක්‍රමවේදයෙන් බැහැර කිරීමෙන් සිදු වූ පාඩුව විගණකාධිපතිවරයා විසින් තම ගණනය කිරීම්වලට ගෙන ඇත.2015 පෙබරිවාරි 27 සිට ශ්‍රී ලංකා මහ බැංකුවේ සෘජු තැන්පතු ක්‍රමය භාවිත නොවන නමුත් විගණකාධිපතිවරයා සඳහන් කළේ, සෘජු තැන්පතු ක්‍රමය ඉවත් කිරීමෙන් ඇති වූ පාඩුවට මූල්‍ය මණ්ඩලය වග කිව යුතු බව ය.විගණකාධිපතිවරයාගේ ගණනය කිරීම් නිවැරදි නොවන බව පර්පචුවල් ට්‍රෙෂරීස් වෙනුවෙන් පෙනී සිටි නීතීඥවරයා දිගින් දිගටම ප්‍රකාශ කළ ද විගණකාධිපතිවරයා තම වාර්තාවේ ඇතුලත් සියලුම කරුණු සම්බන්ධයෙන් දැඩි ස්ථාවරයක සිටියේ ය.ශ්‍රී ලංකා මහ බැංකුව විසින් විගණනයට අදාල සියලුම තොරතුරු ලබා දෙන්නේ නම්, වෙනත් රටවල් මෙන් ශ්‍රී ලංකා මහ බැංකුව සම්බන්ධයෙන් සම්පූර්ණ විගණනයක් කළ හැකි බව විගණකාධිපතිවරයා ප්‍රකාශ කළේ ය. 