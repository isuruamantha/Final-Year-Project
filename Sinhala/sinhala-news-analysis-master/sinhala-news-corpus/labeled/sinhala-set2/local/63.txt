සියඹලාණ්ඩුවේ පිරවුම්හලකින් ඉන්ධන ලබාගත් වාහන රැසක් අතරමග නවතී: සිද්ධිය පිළිබඳ පරීක්ෂණ
සියඹලාණ්ඩුව ප්‍රදේශයේ ඉන්ධන පිරවුම්හලකින් ඉන්ධන ලබාගත් වාහන රැසක් අතමග ක්‍රියාවිරහිත වීමේ සිද්ධියක් සම්බන්ධයෙන් පරීක්ෂණ ආරම්භ කර තිබේ.සියඹලාණ්ඩුව පොලිසිය ප්‍රකාශ කළේ, ඒ සම්බන්ධයෙන් පැමිණිලි කිහිපයක් ලැබී ඇති බව ය.සිද්ධිය සම්බන්ධයෙන් අප කළ විමසීමකදී ඛනිජ තෙල් නීතිගත සංස්ථාවේ ප්‍රාදේශීය කළමනාකරු ඒ.ජේ.ජී.ඩබ්ලිව්. බණ්ඩාර මහතා පැවසුවේ අදාළ සිද්ධිය සම්බන්ධයෙන් පරීක්ෂණයක් ආරම්භ කර ඇති බව ය.ඒ සඳහා නිලධාරියෙකු පිරවුම්හල වෙත පිටත්කර හැර ඇති බව ත් ඔහු අදාළ සිදුවීම් සම්බන්ධයෙන් තමාට වාර්තාවක් ලබාදීමට නියමිත බව ත් ප්‍රාදේශීය කළමනාකරවරයා සඳහන් කළේය. 