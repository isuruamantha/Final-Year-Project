ත්‍රිරෝද රථයක් තාප්පයක ගැටී සිදු වූ අනතුරින් 20 හැවිරිදි තරුණයෙකු ජීවිතයෙන් සමුගනී
මාතලේ – අනුරාධපුර ප්‍රධාන මාර්ගයේ සිදු වූ රිය අනතුරකින් 20 හැවිරිදි තරුණයෙකු මිය ගොස් තිබේ.අනුරාධපුර දෙසට ධාවනය වූ ත්‍රිරෝද රථයක් රියැදුරුට වේගය පාලනය කර ගත නොහැකි වීම හේතුවෙන් තිරප්පනේ ප්‍රදේශයේදී තාප්පයක ගැටී මෙම අනතුර සිදු විය.අප වාර්තාකරු පැවසුවේ, අනතුරින් ත්‍රිරෝද රථයේ රියැදුරා එම ස්ථානයේදීම මිය ගොස් ඇති බව ය.මිය ගිය පුද්ගලයා මාතලේ, මිල්ලවාන ප්‍රදේශයේ පදිංචිකරුවෙකි.අනතුර සිදුවන අවස්ථාවේ ත්‍රිරෝද රථයේ දෙදෙනෙකු ගමන් කර ඇති අතර බරපතළ තුවාල ලැබූ අනෙක් පුද්ගලයා අනුරාධපුර ශික්ෂණ රෝහලේ ප්‍රතිකාර ලබන බව රෝහල් ප්‍රකාශකයෙකු සඳහන් කළේ ය. 