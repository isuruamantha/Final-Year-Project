සිසුවියට ජීවිතය අහිමි කළ රිය අනතුරින් පසු නානුඔය නොසන්සුන්
හැටන් – නුවරඑළිය මාර්ගයේ නානුඔය ප්‍රදේශයේ සිදු වූ රිය අනතුරකින් පාසල් සිසුවියක මිය යාමත් සමග ප්‍රදේශයේ නොසන්සුත්තාවක් හටගෙන තිබේ.පොලීසිය පැවසුවේ, අදාළ පාසල් සිසුවිය අද උදෑසන ලොරි රථයක ගැටී මිය ගොස් ඇති බව ය.අනතුරත් සමග නොසන්සුන් වූ පිරිසක් සිද්ධියට සම්බන්ධ ලොරි රථයට ගිනි තබා ඇති බව වාර්තාවේ.මේ හේතුවෙන් හැටන් – නුවරඑළිය මාර්ගයේ දැඩි රථ වාහන තදබදයක් මේ වන විටත් පවතින බව අප වාර්තාකරු ප්‍රකාශ කළේ ය.පොලීසිය පැවසුවේ, අනතුරට සම්බන්ධ ලොරි රථයේ රියැදුරු අත්අඩංගුවට ගෙන ඇති බව යි. 