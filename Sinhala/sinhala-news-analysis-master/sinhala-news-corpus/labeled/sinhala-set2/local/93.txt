වී අළෙවි මණ්ඩලය සතු සියළු වී තොග සහල් කර වෙළෙඳපොළට
වෙළෙඳපොළේ සහ වී මොල් හිමියන් සතු වී තොග පිළිබඳ වාර්තාවක් ජීවන වියදම් අනුකමිටුවට ඉදිරිපත් කර තිබේ.ඒ, පාරිභෝගික කටයුතු අධිකාරිය දිවයිනපුරා කළ සමීක්ෂණයකින් අනතුරුව ය.කර්මාන්ත සහ වාණිජ කටයුතු අමාත්‍යාංශය පැවසුවේ, අදාළ වාර්තාව සම්බන්ධයෙන් තවදුරටත් අධ්‍යනය කිරීමට අවශ්‍ය පරිභෝගික කටයුතු අධිකාරිය දැනුම් දුන් බව ය.ඒ අනුව එම වාර්තාව පිළිබඳ වැඩිදුර සාකච්ඡා කිරීමට ලබන අඟහරුවාදා දහවල් යළි රැස්වීමට ජීවන වියදම් අනුකමිටුව තීරණය කර තිබේ.ඊයේ පැවති රැස්වීමේදී දැනට මෙරට සහල් වෙළෙඳපොළේ පවතින තත්ත්වය පිළිබඳ දීර්ඝ ලෙස කරුණු සාකච්ඡා කර තිබේ.ඒ අනුව තවදුරටත් සහල් ආනයනය කිරීම සම්බන්ධයෙන්ගත යුතු පියවර මෙන්ම දේශිය වෙළෙඳපොළේ පවතින සහල් තොග කළමනාකරණය කිරීම පිළිබඳව ද සාකච්ඡා කළ බව අමාත්‍යාංශය සඳහන් කළේ ය.මේ අතර ජීවන වියදම් අනුකමිටුවේ සමාජික, අමාත්‍ය මහින්ද අමරවීර මහතා පැවසුවේ, සහල් මිල ඉහළ යාම වැළැක්වීම සඳහා වී අළෙවි මණ්ඩලය සතු සියළු තොග සහල් බවට පත් කිරීමට ඊයේ උපදෙස් දුන් බව ය. 