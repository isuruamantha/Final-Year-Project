දුම්රිය ලොකොමොටිව් ඉංජිනේරු සංගමය අද මධ්‍යම රාත්‍රියේ සිට වැඩ වර්ජනයක
අද මධ්‍යම රාත්‍රියේ සිට වෘත්තීය සමිති ක්‍රියාමාර්ගයක නිරත වන බව දුම්රිය ලොකොමොටිව් ඉංජිනේරු සංගමය පවසයි.එහි ලේකම් ඉන්දික දොඩංගොඩ මහතා පැවසුවේ, වසර 17කින් උසස්වීම් ලබා නොදීම ඇතුළු කරුණු කිහිපයකට විරෝධය පළ කරමින් මෙම වෘත්තීය සමිති ක්‍රියාමාර්ගය ක්‍රියාත්මක වන බව ය.සිය වෘත්තීය ක්‍රියාමාර්ගය සඳහා දුම්රිය නියාමකවරුන්ගේ සහය ලැබෙන බව ඔහු සඳහන් කළේ ය.මේ අතර දුම්රිය සේවා වෘත්තීය සමිති ඒකාබද්ධ පෙරමුණේ ලේකම් සම්පත් රාජිත මහතා පැවසුවේ, එම වෘත්තීය ක්‍රියාමාර්ගය සඳහා තමන් සහය නොදක්වන බව ය.දුම්රිය ලොකොමොටිව් ඉංජිනේරු සංගමයේ සභාපති ලාල් පරණවිතාන මහතා පැවසුවේ, වෘත්තීය ක්‍රියාමාර්ගය පිළිබඳව අද දිනයේ විශේෂ සාකච්ඡාවක් පැවැත්වෙන බව ය.ඊට තම සාමාජිකයින් විශාල පිරිසක් සහභාගී වන බව ත් ඒ හේතුවෙන් දුම්රිය අවලංගු නොවන බව ත් ඔහු සඳහන් කළේ ය. 