ශ්‍රී ලංකන් ගුවන් සේවයේ අධ්‍යක්ෂ මණ්ඩලය හෙට ජනපති හමුවට
ජනාධිපති මෛත්‍රීපාල සිරිසේන මහතා හෙට ශ්‍රී ලංකන් ගුවන් සේවයේ අධ්‍යක්ෂ මණ්ඩලය කැඳවීමට නියමිතව ඇතැයි අමාත්‍ය කබීර් හෂීම් මහතා අද අනාවරණ කර තිබේ.ගුවන් යානා මිලදී ගැනීමේ ගිවිසුම් අවලංගු කිරීම සහ ගුවන් තොටුපොළ වසා දැමීම නිසා 2017 මාර්තු 31 න් අවසන් මුදල් වර්ෂය තුළ ශ්‍රී ලංකන් ගුවන් සමාගමේ පාඩුව ඊට පෙර වර්ෂයට සාපේක්ෂව දෙගුනයක්වී ඇතැයි රොයිටර් වාර්තාවක දැක්වේ.සමාගම උපුටා දක්වමින් රොයිටර් පුවත් සේවය වාර්තා කළේ, එම කාලසීමාවේ රුපියල් බිලියන 27.79 ක පාඩුවක් ලබා ඇති බව ය.පසුගිය වසරේ සමාගම රුපියල් බිලියන 12.8 ක පාඩුවක් ලබා තිබිණි.ශ්‍රී ලංකන් සමාගම පැවසූවේ, ඒ 350- 900 වර්ගයේ යානා මිලදී ගැනීමට අදාළව පසුගිය රජය අත්සන් කළ ගිවිසුම් අවලංගු කිරීම සහ කටුනායක ගුවන් තොටුපොළ මාස 3ක් වසා දැමීම පාඩුව දෙගුනවීමට හේතුවී ඇති බව ය.ගිවිසුම් අවලංගු කිරීම නිසා 2017 මාර්තු 31න් අවසන් මූල්‍ය වර්ෂය තුළ ගෙවීමට සිදු ව ඇති වන්දි මුදල රුපියල් බිලියන 14.36 කි.මෙම පසුබිම තුළ සමාගමේ ශ්‍රී ලංකා නිදහස් සේවක සංගමය ජනාධිපති මෛත්‍රීපාල සිරිසේන මහතාට ලිපියක් යවමින් පෙන්වා දෙන්නේ, ජනාධිපතිතුමාට හා කැබිනට් මණ්ඩලයට අසත්‍ය තොරතුරු සැපයීම නිසා ජාතික ගුවන් සේවය ව්‍යාකූල තත්ත්වයකට පත් ව ඇති බව ය.ජනාධිපති මෛත්‍රීපාල සිරිසේන මහතාගේ සභාපතිත්වයෙන් යුත් එකම වෘත්තීය සංගමය ලෙස සත්‍ය තොරතුරු දැනුම්දීම සඳහා මෙම ලිපිය යොමුකරන බව ද එහි සඳහන්වේ.පසුගිය රජය සමයේ සමාගමේ ඉහළම වැටුප් ලැබූ ප්‍රධාන විධායක නිලධාරියා ලෙස කටයුතු කළ කපිල චන්ද්‍රසේන මහතා රුපියල් ලක්ෂ 15 ක පමණ මාසික වැටුපක් ලැබූ බව වෘත්තීය සමිතිය පෙන්වා දුන්නේ ය.නමුත් වත්මන් රජය යටතේ ප්‍රධාන විධායක නිලධාරී, ප්‍රධාන වාණිජ නිලධාරී, ප්‍රධාන පරිපාලන නිලධාරී හා ප්‍රධාන තාක්ෂණ නිලධාරී යන තනතුරු සඳහා පත් කිරීම් සිදුකර ඇති බව එම ලිපියේ සඳහන්වේ.එම තනතුරු දරණ එක් අයෙකු සඳහා රුපියල් ලක්ෂ 40 කට ආසන්න ගෙවීමක් සිදු කරන බව ද ශ්‍රී ලංකන් ගුවන් සමාගමේ නිදහස් සේවක සංගමය පවසා ඇත.ශ්‍රී ලංකා නිදහස් සේවක සංගමයේ සභාපති, ජානක විජේපතිරණ,ශ්‍රී ලංකන් ගුවන් සමාගම කියන්නේ ජාතික ගුවන් සේවයක් ඇත්තටම කියනවා නම් සිල්ලර කඩයක් කරනවා වගේ තමයි ගුවන් සමාගම මෙහෙය වෙන්නේ මේකට නිවැරදි නායකත්වයක් ඕනි. නිවැරදි පරිපාලනයක් ඕනි නිවැරදි ව්‍යාපාරික සැලැස්මක් ඕනි හැබැයි අපිට පෙන් නැහැ ජාතික අවශ්‍යතා පරිදි පුලුල් ව්‍යාපාරික සැලැස්මක් සහ වැඩ පිළිවෙලක් පිළිබඳව දකින්න නැහැරාජ්‍ය විවසාය සංවර්ධන අමාත්‍ය, කබිර් හසීමි,හෙට ශ්‍රී ලංකන් එයාර් ලයින් එකේ අධ්‍යක්ෂ මණ්ඩලය අතිගරු ජනාධිපතිතුමයි අතිගරු අගමැතිතුමයි හමුවෙනවා. ඒ අධ්‍යක්ෂ මණ්ඩලය සමග සාකච්චා කරලා දැනට ආයතනය නඩත්තු කර ගැනීමේ උපරිම මට්ටමට ගෙනයාමේ සාකච්චා වගේම ප්‍රතිව්‍යුහගත කිරීම සඳහා අපිට දැනට යෝජනා කිහිපයක් ආවා සමහර ඒවා අසාර්ථක වුණා. දැන් අලුතේන් නැවත යෝජනා කිහිපයක් ඇවිත් තියෙනවා. මං හිතනවා ශ්‍රී ලංකන් එක් ගොඩගන්න පුලුවන් තැනක අපිට තව ත් කොටස්කරුවෙක් එක්ක සම්බන්ධ වෙලා ඉදිරියට ගෙනියන්න පුලුවන් කියලා මං විශ්වාස කරනවාරාජ්‍ය ව්‍යවසාය සංවර්ධන රාජ්‍ය අමාත්‍ය, ලක්ෂ්මන් යාපා අබේවර්ධන,ශ්‍රී ලංකා නිදහස් පක්ෂය පූර්ණ පෞද්ගලීකරණයට අකමැතියි. අපේ ප්‍රතිපත්තිය එක හැබැයි අපි රාජ්‍ය ආයතන ආරක්ෂා කරගෙන පි.පි.පි. ක්‍රමයකට යන්න ඕනි ඒ කියන්නේ පෞද්ගලික හා රාජ්‍ය අංශයේ ඒකාබද්ධ වෙලා යන්න හැබැයි කිසිම දෙයක් විකුණ ශ්‍රී ලංකා නිදහස් පක්ෂය සුදානම් නැහැ. හැබැයි තාම ඔය කියන එක කතාවකවක් නිවරදි තාවයක් නැහැ ඇමරිකන් සමාගමක් ආවා ඒ සමාගම ගියා ඒමිරේටි එක මේක අරගෙන තිබුණ සමාගමක් ඒමිරේටි එකෙත් අපි බලන්න ඕනි එයලගේ බලාපොරොත්තු මොනව ද කියලා එහෙම නැතුව අපිට කියන්න බැහැ කොහොම නමුත් ජනාධිපතිතුමා නිවැරදි තීන්දුවක් ගනීමුදල් රාජ්‍ය අමාත්‍ය, ඉරාන් වික්‍රමරත්න,රජයේ පාඩු ලබන ආයතන අපි එවා ක්‍රම දෙක තුනක් තියෙනවා ඒවා සමහර ඒවා කැපිටල් එක අඩුයි ප්‍රාග්ධනය අඩුයි එතකොට ඒ ප්‍රාග්ධනය පියවන්න පි.පි.පි. දෙන්න ලැස්තියි.සමහර එවට අපිට කොටස් වෙළඳපොළ හරහා ප්‍රාග්ධනය ලබාගන්නට පුළුවන් ප්‍රසිද්ධම උදාහරණ ඇවිල්ලා ශ්‍රී ලංකන් ගුවන් සේවවනේ එකට රජයේම ප්‍රාග්ධනය දන එකේ තේරුමක් නැහැ. එක අපිට පුලුවන්නමි පි.පි.පි. එක් හරහා කරන්න දන්වා ඔබ සියලු දෙනා අපි වැයම් කළා දැනට ඒ ප්‍රශ්නය විසඳන්න බැරිවෙලා තියෙනවා. නමුත් අපි දැන් ඝෘජුවම සමහර ගුවන් සේවන් සමග සාකච්චා යනවා‍ 