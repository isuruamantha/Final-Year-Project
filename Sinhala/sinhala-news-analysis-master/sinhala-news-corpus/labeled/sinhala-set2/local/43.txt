ලසන්ත වික්‍රමතුංග ඝාතනය: නව පශ්චාත් මරණ පරීක්ෂණ තීන්දුව ලබන මස 19 වන දා
මාධ්‍යවේදී ලසන්ත වික්‍රමතුංග මහතාගේ ඝාතනය සම්බන්ධයෙන් නව පශ්චාත් මරණ පරීක්ෂණ තීන්දුවක් ලබාදෙන ලෙස අපරාධ පරීක්ෂණ දෙපාර්තමේන්තුව අද අධිකරණයෙන් ඉල්ලා සිටියේ ය.අධිකරණය ප්‍රකාශ කළේ, ඊට අදාළ තීන්දුව ලබන මස 19 වන දින ප්‍රකාශයට පත් කරන බව ය.නීතිඥ අතුල. එස්. රණගල,මෙම මරණයේ මුල් අවස්ථාවේදී වර්ෂ 2009 දී වෛද්‍ය වාර්තාවේ සඳහන් වී තිබුනේ මෙම මරණයට හේතුව වෙඩි තැබීමක් මුල් කරගෙන යන නියෝගයයි. නමුත් පසුව දේහය ගොඩගෙන වෛද්‍ය මණ්ඩලයක් විසින් සිදුකරන ‍ලද පරීක්ෂණයකින් පසුව වර්තමානයේ ලැබී තිබෙන එම වාර්තාව අනුව වාර්තා වී තිබෙන්නේ මෙම මරණයට හේතුව විශේෂිත වූ ශක්තිමත් ආයුධයකින් හිසට තුන් වරක් පහරදීම නිසා සිදු වූ මරණයක් මිස වෙඩි තැබීමක් නොවන බව ඒ අනුව ඕනෑම නඩුවක මිනිමැරුම් නඩුවක ඉදිරියට යෑම සඳහා මරණයට නිශ්චිත හේතුව සඳහන් විය යුතුයි. ඒ සඳහා අපරාධ පරීක්ෂණ දෙපාර්තමේන්තුවෙන් මෙම වැඩිදුර වාර්තාව ගොනු කරමින් ගරු අධිකරණයෙන් ඉල්ලා සිටියේ, පශ්චාත් මරණ පරීක්ෂණ වාර්තාව අනුව නව මරණ පරීක්ෂණ නියෝගයක් ලබා දීමට ඉල්ලා සිටියා. ඒ අනුව එම නියෝගය සඳහා ගරු මහේස්ත්‍රාත්තුමා 2017 ජුලි මස 19 වෙනි දිනට එම නියෝගය ලබා දීමට නඩුව කල් තැබුවා 