කසළ එක්රැස් කිරීම අධීක්ෂණයට ත්‍රිවිධ හමුදාව යොදවයි
අද සිට ත්‍රිවිධ හමුදාව කසළ බැහැර කිරීමේ කාර්ය භාරයට සම්බන්ධ වන බව රජය පවසයි.කොළඹ කසළ එක්රැස් කිරීම අධීක්ෂණයට වෙනම නිලධාරී කොට්ඨාසයක් පිහිටුවා ඇති බව ද හමුදා ප්‍රකාශක බ්‍රිගේඩියර් රොෂාන් සෙනෙවිරත්න මහතා සඳහන් කළේය.ඔහු සදහන් කළේ, එම නිලධාරීන් කොළඹ මහනගර සභා බල ප්‍රදේශය ඇතුළු කොළඹ දිස්ත්‍රික්කයේ පළාත් පාලන ආයතනවල කසළ එක්රැස් කීරීම අධික්ෂණය කරන බව ය.මීට අමතරව අක්‍රමවත් ලෙස කසළ බැහැර කරන්නන් අත්අඩංගුවට ගැනීමට පොලීසිය කරන මෙහෙයුම් සඳහා අවශ්‍ය සහය ලබාදීමට ද යුධ හමුදාව යොදවා ඇති බව හමුදා ප්‍රකාශකවරයා සඳහන් කළේය.වසරේ ගත වු කාලසීමාව තුළ දිවයිනෙන් වාර්තා වී ඇති ඩෙංගු මරණ සංඛ්‍යාව 160 කි.ඩෙංගු රෝගීන් 62,000 කට අධික සංඛ්‍යාවක් වාර්තා වී ඇති අතර ඉන් වැඩි පිරිසක් හඳුනාගෙන ඇත්තේ බස්නාහිර පළාතෙනි. 