පාලන මිල ඉක්මවා සහල් අළෙවි කරන වෙළෙඳුන් සොයා වැටලීම්
පවතින සහල් අර්බුදය හමුවේ පාලන මිල ඉක්මවා සහල් අළෙවි කරන වෙළෙඳුන් සොයා සිදු කරන වැටලීම් පුළුල් කර ඇතැයි පාරිභෝගික කටයුතු පිළිබඳ අධිකාරිය පවසා ඇත.එහි සභාපති හසිත තිලකරත්න මහතා ප්‍රකාශ කළේ, ඒ සඳහා විශේෂ කණ්ඩායම් 3ක් යොමු කර ඇති බවයි.මේ අතර, දෙසැම්බර් මස 31වන දා දක්වා සහල් ආනයනය කිරීමේ කාලය දීර්ඝ කරන්නැයි සහල් ආනයනකරුවන්ගේ සංගමය රජයෙන් ඉල්ලීම් කර තිබේ.එම සංගමයේ සභාපති, ජී. රාජනේද්‍රන් මහතා පැවසූවේ, ජූලි මාසය තුළදී සහල් මෙට්ට්‍රක් ටොන් ලක්ෂයක් මෙරටට ලැබීමට නියමිතව ඇති බවයි. ඉන් මෙට්ට්‍රක් ටොන් 75,000ක් ආනයනය කරනු ඇත්තේ ඉන්දියාවෙනි.සෙසු සහල් තොග මියන්මාරය, පකිස්ථානය සහ වියට්නාමය යන රටවලින් ආනයනය කෙරෙන බව ද ඔහු ප්‍රකාශ කළේ ය. 