වී මෙට්‍රික් ටොන් ලක්ෂ දෙකකට අධික ප්‍රමාණයක් රජයේ ගබඩාවල
වී මෙට්‍රික් ටොන් ලක්ෂ දෙකකට අධික ප්‍රමාණයක් රජයේ ගබඩාවල පවතින බව වී අලෙවි මණ්ඩලය පවසයි.එහි සභාපති එම්.බී. දිසානායක මහතා පැවසුවේ, මිල ගණන් පහත හෙළීමට පසුගියදා පියවර ගැනීමත් සමඟ වී මිලදී ගැනීමට ව්‍යාපාරිකයින් තරමක් දුරට පෙළඹී සිටින බව ය.නාඩු වී කිලෝ ග්‍රෑම් එකක් රුපියල් 40කට අලෙවි කිරීමට මීට පෙර තීරණය කර තිබූ අතර ගැනුම්කරුවන් නොමැතිවීම හේතුවෙන් එය රුපියල් 38 දක්වා පහත දැමීමට පසුගියදා තීරණය කළේය.පසුගිය කන්නවලදී ගොවීන්ගෙන් මිල දී ගත් වී තොග එලෙස රජයේ ගබඩා 300 ක පමණ ගොඩගැසී තිබේ.මෙම වී තොග පෞද්ගලික අංශයට අලෙවි කිරීමට තීරණය කළේ, ඉදිරි මහ කන්නයේදී මිල දී ගන්නා ගොවීන්ගේ වී අස්වනු ගබඩා කිරීමේ අපේක්ෂාවෙනි. 