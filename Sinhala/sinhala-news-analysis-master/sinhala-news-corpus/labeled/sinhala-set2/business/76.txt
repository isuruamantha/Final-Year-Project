එළවළු මිල පහළට
යාපනයේ සිට එළවළු විශාල වශයෙන් ලැබීම ආරම්භ වීම හේතුවෙන් දඹුල්ල විශේෂිත ආර්ථික මධ්‍යස්ථානයේ එළවළු මිල ගණන් පහත වැටී තිබේ.අප වාර්තාකරු පැවසුවේ, දඹුල්ල විශේෂිත ආර්ථික මධ්‍යස්ථානයේ බීට්, මාළුමිරිස්, අමුමිරිස් අල, ලූණු, ලූණු කොළ, ලූණු මල්, මඤ්ඤොක්කා, කැරට්, ගෝවා, රතුලූණු ආදී එළවළුවල මිල ගණන් පහත වැටී ඇති බව ය.දඹුල්ල විශේෂිත ආර්ථික මධ්‍යස්ථානයේ ව්‍යාපාරිකයින් පවසන්නේ, මේ අනුව 50%ක පමණ මිල ගණන්වල අඩුවක් මේ වන විට දක්නට ඇති බව ය.ඉදිරියට මේ තත්ත්වය තවදුරටත් ඉහළ යා හැකි බැවින් එළවළු මිල ගණන් පහළ වැටිය හැකි බව ව්‍යාපාරිකයෝ පෙන්වා දෙති. 