තෙල් මිල අඩු වීමේ වාසිය ජනතාවට දෙන බවට ඇමති සහතික වෙයි (VIDEO)
ලෝක වෙළෙඳපොළෝ තෙල් මිල අඩුවීමේ වාසිය මෙරට පාරිභෝගිකයාට ද ලබා දෙන බව ඛනිජ තෙල් හා පෙට්‍රෝලියම් වායු පිළිබද අමාත්‍ය චන්දිම වීරක්කොඩි මහතා පවසයි. අමාත්‍යවරයා මේ බව ප්‍රකාශ කළේ, ගාල්ල ඉමදුව ප්‍රදේශයේ වෛද්‍ය සායනයකට සහභාගී වෙමිනි.ලෝක වෙළෙඳපොළේ තෙල් මිල අඩි වීමට සාපේක්ෂව පසුගිය සමයේ මෙරට ජනතාවට ලබා දුන් සහන පිළිබඳව ද මෙහිදී අමාත්‍යවරයා සිහිපත් කළේ ය.හැබැයි ඉතින් කොච්චර අඩු කරත් මතක හිටින්නෙත් නෑ. දැන් 2014 වර්ෂයේ දෙපාරක් අඩු වුණා. මතක ද? මේ ජනවාරි මාසයේ කවදාවත් ලෝකෙ කිසි රටක අඩු නොකරපු විදියට අඩුකරා .මතක ද? මේ අයවැයෙන් භූමිතෙල් තව රුපියල් 10ක් අඩු කරා. මතක ද? නෑ නේ ද? හැබැයි ඉතින් වැඩි වෙන එක හොදට මතක හිටිනවා මොක ද? වැඩි වුනහම ඒක ඇගට දැනෙනවා. කාන්තා පක්ෂය ඒක බලන් ඉන්නෙ හොඳට. ඉතින් අපි කෙසේ වෙතත් කරන්න පුළුවන් උපරිම දේ ජනතාව වෙනුවෙන් කරනවා. 