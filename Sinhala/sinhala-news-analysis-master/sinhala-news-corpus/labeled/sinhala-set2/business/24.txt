ජාත්‍යන්තර ගූගල් ලූන් ව්‍යාපෘතියේ ප්‍රධාන විධායක නිලධාරී ටොම් මූවර් සිය ධූරයෙන් ඉවත් වෙයි
ජාත්‍යන්තර ගූගල් ලූන් ව්‍යාපෘතියේ ප්‍රධාන විධායක නිලධාරී ටොම් මූවර් සිය ධූරයෙන් ඉවත් වී තිබේ.ජාත්‍යන්තර මාධය වාර්තාවලට අනුව මෙම ධූරය සඳහා පත්කර ඇත්තේ, තොරතුරු තාක්ෂණවේදයට අනුබද්ධිත ආයතනයක් වන ක්වින්ටල් සමාගමේ ප්‍රධානියා ය.මෙරටදී ගූගල් ලූන් අත්හදා බැලීම සඳහා ගිවිසුමට අත්සන් තැබූ මයික් කැසඩි මහතා ධූරයෙන් ඉවත් වීමෙන් අනතුරුව පසුගිය වසරේ අගෝස්තු මාසයේදී මූවර් මහතා එම ධූරයට පත් කෙරිණි.ඒ අනුව ටොම් මූවර් මහතා ගූගල් ලූන් ව්‍යාපෘතිය යටතේ මාස 6කට ආසන්න කාලයක් රටවල් ගණනාවක් සමග අත්හදා බැලීම් සිදු කළේ ය.නවසීලන්තයේ වොඩාෆෝන්, බ්‍රසීලයේ ටෙලිෆොනිකා, ඔස්ට්‍රේලියාවේ ටෙල්ස්ට්‍රා, ඉන්දුනීසියාවේ ටෙල්කොම්සෙල්, ඉන්ඩොසැට් සහ එක්ස්එල් ආසියාටා යන ප්‍රමුඛතම සන්නිවේදන සමාගම් සමග මූවර් මහතා ගූගල් ලූන් ව්‍යාපෘතිය ක්‍රියාත්මක කළේ ය.අවස්ථා ගණනාවකදී අසාර්ථක වූ අත්හදා බැලීම් හේතුවෙන් නව මාවතක ප්‍රවේශයක් ලබා ගැනීමේ අරමුණින් වත්මන් ප්‍රධානියා පත් කළ බව විදෙස් වාර්තාවල සඳහන් ය.ඉදිරියේදී ඉන්දුනීසියාව සමග නව මුහුණුවරකින් ගූගල් ලූන් අත්හදා බැලීම් සිදු කිරීමටත්, වාණිජමය වටිනාකමක් එක්කිරීමටත් මෙම වෙනස්කම මගින් බලාපොරොත්තු වන බව එම මාධ්‍ය වාර්තාවල දැක්වේ. 