රජය සතු නාඩු වී තොග අලෙවි කර ගැනීමේ ගැටලු
රජය සතු නාඩු වී තොග අලෙවි කර ගැනීමේ ගැටලු පැන නැගී ඇති බව වී අලෙවි මණ්ඩලය පවසයි.එහි සභාපති එම්.බී. දිසානායක මහතා සඳහන් කළේ, සම්බා වී සඳහා හොඳ ඉල්ලුමක් පැවතිය ද නාඩු තොග මිලදී ගැනීමට ව්‍යාපාරිකයින් මැලිකමක් දක්වන බව ය.ඒ අනුව දැනට ප්‍රකාශ කර ඇති මිලෙන් බැහැරව අමාත්‍ය මණ්ඩලය ඉදිරියේදී සංශෝධනය කරන මිල ගණන් යටතේ වී අලෙවි කිරීමට නියමිත බව ද සභාපතිවරයා කියා සිටියේය.ඉදිරි මහ කන්නයේ වී අස්වනු මිලදී ගැනීම සඳහා රජයේ ගබඩා වල ගොඩගැසී ඇති වී තොග අලෙවි කිරීමේ අවශ්‍යතාව මත ඒවා පෞද්ගලික අංශයට අලෙවි කිරීමට රජය තීරණය කළේය.මේ වන විට ත් රජයේ ගබඩාවල ගොඩගැසී ඇති වී ප්‍රමාණය මේට්ට්‍රික් ටොන් දෙලක්ෂ පනස් දහසකට අධික ය. 