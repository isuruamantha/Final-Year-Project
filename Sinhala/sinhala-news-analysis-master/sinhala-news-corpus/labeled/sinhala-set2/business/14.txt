ICTAහි ප්‍රධාන විධායක නිලධාරී මුහුන්තන් කනගේට සේවා දිගුවක්: වැටුප් හා දීමනා සඟවයි
ශ්‍රී ලංකා තොරතුරු හා සන්නිවේදන තාක්ෂණ නියෝජිත ආයතනය හෙවත් අයි.සී.ටී.ඒ. ආයතනයේ ප්‍රධාන විධායක නිලධාරී මුහුන්තන් කනගේ මහතාගේ සේවය දීර්ඝ කර ඇති බව තහවුරුවී තිබේ.ඒ, තොරතරු දැන ගැනීමේ පනතට ප්‍රකාරව නිව්ස්ෆස්ට් විදුලි සංදේශ හා ඩිජිටල් යටිතල පහසුකම් අමාත්‍යංශයට යොමු කළ ලිපියකට පිළිතුරු ලෙස ය.අයි.සී.ටී.ඒ. ගූගල් ලූන් හා ඔවුන්ගේ අනුබද්ධිත ලෝටස් ෆලෙයාර් හෝල්ඩිං ලිමිටඩ් කොම්පැනි හා රාමා සමාගම අතර අවබෝධතා ගිවිසුමක් අත්සන් කර ඇති බව ද එම ලිපියෙන් දැනුම් දෙයි.අදාළ අයි.සී.ටී.ඒ. ආයතනයේ ප්‍රධාන විධායක නිලධාරීවරයාට හිමි වැටුප් හා දිමනා පිළිබඳව ද අප විමසුවේ ය.ඒ සම්බන්ධයෙන් එම ආයතනය දැනුම් දෙන්නේ, වැටුප් හා දීමනා පිළිබඳ තොරතුරු පුද්ගලික හා රහසිගත වන බැවින් එම තොරතුරු මාධ්‍යයට නිකුක් කළ නොහැකි බව ය.ජනතාවගේ මුදලින් නඩත්තු වන රාජයට අනුබද්ධ ආයතනයක ප්‍රධාන විධායක නිලධාරීවරයාගේ තොරතුරු නිව්ස්ෆස්ට් විමසුවේ, පොදු මහජන සුබ සිද්ධිය වෙනුවෙන් ය. 