බොර තෙල් මිල තවදුරටත් පහත බසී
අද දිනය තුළ පමණක් බොර තෙල් මිල 2%කින් පහත වැටී ඇතැයි, ඇතැයි විදෙස් වාර්තාවල සඳහන් ය.ලෝක වෙළෙඳපොළේ ප්‍රධාන ඛනිජ තෙල් වෙළෙඳපොළ ලෙස සැලකෙන බ්‍රෙන්ට්හි අද බොර තෙල් බැරලයක මිල අමෙරිකානු ඩොලර් 32යි ශත 62 ක් දක්වා පහත වැටිණ.රොයිටර් පුවත් සේවය වාර්තා කරන්නේ චීන ආර්ථිකය මුහුණ දී ඇති පසුබෑම ලෝක තෙල් මිල පහළ යාමට ප්‍රධාන හේතුවක් වී ඇති බව ය.පසුගිය වසරේ සිට මේ දක්වා ලෝක තෙල් මිල 70% කට වැඩි ප්‍රමාණයකින් පහත වැටී තිබෙන අතර බොර තෙල් බැරලයක මිල අමෙරිකානු ඩොලර් 20 දක්වා පහත වැටීමේ ඉඩක් ඇතැයි, ආර්ථික විශ්ලේෂකයෝ අනතුරු අඟවති. 