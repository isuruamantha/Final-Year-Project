සුදු සීනි සහ කුකුළු මස් සඳහා පනවා තිබු පාලන මිල ඉවත් කෙරේ
සුදු සීනි සහ කුකුළු මස් සඳහා පනවා තිබු පාලන මිල ඉවත් කිරීමට රජය තීරණය කර තිබේ.කර්මාන්ත හා වාණිජ කටයුතු අමාත්‍යාංශය නිකුත් කළ නිවේදනයක දැක්වෙන්නේ පාලන මිල ඉවත් කිරිමේ ගැසට් නිවේදනය නිකුත් කිරිමට පියවර ගෙන ඇති බව ය.ජිවන වියදම් කමිටුවේ දී සුදු සිනි හා කුකුළු මස් සඳහා ඇති පාරිභෝගික අවශ්‍යතාව, ආනයනික මිල සහ වෙළඳපොළ මිල සළකා බැලීමෙන් පසු මෙම තීරණය ගත් බව ය.ඒ අනුව සුදු සීනි සඳහා පනවා තිබූ රුපියල් 93 ක පාලන මිල ඉවත් කිරිමට පාරිභෝගික කටයුතු පිළිබඳ අධිකාරිය තීරණය කර තිබේ.එම නිවේදනයේ දැක්වෙන්නේ දුඹුරු සීනි සඳහා මෙතෙක් පාලන මිලක් පනවා නොතිබූ බව ය.මෙතෙත් සම සහිත කුකුළු මස් කිලෝ ග්‍රෑම් එකක් සඳහා පනවා තිබු රුපියල් 410 ක මිල සහ සම රහිත කුකුළු මස් කිලෝ ග්‍රෑම් 1ක් සඳහා පනවා තිබූ රුපියල් 490 ක පාලන මිල ගණන් ද ඉවත් කර තිබේ. 