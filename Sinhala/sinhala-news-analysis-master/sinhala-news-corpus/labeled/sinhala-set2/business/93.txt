රජයට භාණ්ඩාගාර බැඳුම්කර හරහා ණය ලබා ගැනීමේ වෙන්දේසිය පිළිබඳව ශ්‍රී ලංකා මහ බැංකුවෙන් තීරණයක්
රජයට රුපියල් බිලියන 13 ක් භාණ්ඩාගාර බැඳුම්කර හරහා ණය ලබාගැනීමට අදාලව අද පැවැත්වු වෙන්දේසීයේදී කිසිදු මුදලක් ලබානොගැනීමට ශ්‍රී ලංකා මහ බැංකුව තීරණය කර තිබේ.නිවේදනයක් නිකුත් කරමින් මහ බැංකුව පවසන්නේ වසර 3 යි මාස 10යි, වසර පහයි මාස 10 හා වසර 12 යි මාස 8 කින් කල් පිරෙන ලෙස රුපියල් බිලියන 13 ක බැදුම්කර නිකුත් කිරීමට සැලසුම් කර තිබූ බව ය.මේ සඳහා රුපියල් බිලියන 33 ක ලංසු ලැබී තිබුණ ද ඉන් කිසිදු මුදලක් මහ බැංකුව ලබා නොගැනීම විශේෂත්වයකි.මේ අතර ලංසු කැඳවීමකින් තොරව මහ බැංකුව රුපියල් බිලියන 50 ක බැදුම්කර නිකුත්කර ඇතැයි මාධ්‍ය අද වාර්තා කර තිබිණ.2020 දී කල්පිරෙන බැඳුම්කර නිකුත්තුවකදී මෙම ගනුදෙනුව සිදුව ඇතැයි එම වාර්තාවල සඳහන්‍.මේ පිළිබඳව මහ බැංකුවෙන් ප්‍රතිචාරය විමසීමට දැරූ උත්සාහය අසාර්ථක විය. 