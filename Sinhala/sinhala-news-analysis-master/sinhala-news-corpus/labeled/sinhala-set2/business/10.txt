ශ්‍රී ලංකන් ගුවන් සමාගමේ භාණ්ඩ ප්‍රවාහන ආදායම පහත බසී
ශ්‍රී ලංකන් ගුවන් සමාගමේ ගුවන් භාණ්ඩ ප්‍රවාහන අංශයේ ආදායම් දැඩි ලෙස පහත බැස තිබේ.මීට හේතුවී ඇත්තේ කටුනායක බණ්ඩාරනායක ජාත්‍යන්තර ගුවන්තොටුපොළේ ගුවන් ධාවන පථයේ අලුත්වැඩියා කටයුතු සිදු කිරීම බව ශ්‍රී ලංකන් ගුවන් සමාගම පවසයි.කෙසේ වෙතත් තවදුරටත් 75% සීමාව තුළ පසුවීම සතුටට කරුනක් බව ශ්‍රීලංකන් ගුවන් සේවයේ භාණ්ඩ ප්‍රවාහන අංශයේ ප්‍රධානී චාමර රණසිංහ පැවසී ය.මම හිත්නනේ අපි බලාපොරොත්තුවෙන් හි‍ටියේ ඇමරිකන් ඩොලර් මිලියන 78ත් 10ත් අතර ආදායමක්, මොක ද අපේ භාණ්ඩ ප්‍රවාහන ජාලය සම්බන්ධ කිරීමේ නොහැකියාවක් තිබුණා. විශේෂයෙන්ම අපි බැලුවොත් දකුණු ඉන්දියානු ගුවන් යානා සවස් වරුවේදී සම්බන්ධවන්නේ මැදපෙරදිග ගුවන්යනා සමගයි. බොහෝ විට පස්වරු 6ත් 6.30ත් අතරයි. පසුගිය දිනවල අපට පස්වරු 4.30ට ගුවන් ගමන් වාර ආරම්භ කිරීමට සිදුවීම නිසා අපට ගැටලු කිහිපයකට මුහුණ දෙන්න සිදුවුණා. හැබැයි අපි සතුටු වෙනවා. අපි තාමත් 75% සීමාවේ ඉන්නවා.ශ්‍රී ලකන් ගුවන්සමාගම සිය ණය පියවීම සඳහා පසුගිය ඔක්තෝබර් හා නොවැම්බර්මාසවලදී පැරිස් හා ෆ්‍රැන්ක්පර්ට් වෙතයාමට තිබු ගුවන්වාර කප්පාදුකිරීමට පියවර ගැනිණ.සමාගමේ ආදායම සලකා බැලු විට ගුවන් භාන්ඩ ප්‍රවාහනය කියන්නේ ඉතාම තීරණාත්මක කාරණයක්. මොකද අපි ගණුදෙනු කරන්නේ අතිශයින්ම ඉහල ව්‍යාපාරික පැලැන්තියේ මගීන් සමග. අපි මුළු සමාගමේ ආදායමින් 11% වගේ සපයමින් සිටියේ. නමුත් අවාසනාවකට වගේ යම් යම් වෙනස්කම් නිසා සහ ගුවන් ගමන් වාර කාලසටහනේ සිදු වු වෙනස්කම් මේ ආදායම් පහළ වැටීමට බලපෑවා කියලා මම විශ්වාස කරනවා. අපිට මගීන් විශාල සංඛ්‍යාවක් ඉන්නවා. විශේෂයෙන් මැදපෙරදිග ගුවන් සේවා සඳහා. දැන් සිදුවී තිබෙන්නේ ධාරිතාවයට සරිලන ඉල්ලුමක් නොමැතිකමයි.ශ්‍රී ලංකන් ගුවන් සමාගමේ ගුවන් භාණ්ඩ ප්‍රවාහනය අංශය මගින් සාමාන්‍ය භාණ්ඩ අධිවේගී භාණ්ඩ ප්‍රවාහනය, සත්ත්ව ප්‍රවාහනය, අන්තරායකර භාණ්ඩ සහ වාහන ප්‍රවාහන සිදුකෙරේ.ඒ අනුව ශ්‍රී ලංකන් ගුවන් සමාගමේ ගුවන් භාණ්ඩ ප්‍රවාහනය අංශය මගින් මෙරට ආර්ථීකයේ විශාල කොටසක් ආවරණය කෙරෙයි.  