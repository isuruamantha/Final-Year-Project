ඔස්ට්‍රේලියානු කැසිනෝ රජ ජේම්ස් පැකර් කිරුළ අත් හැරියේ ඇයි?
ඔස්ට්‍රේලියානු කැසිනෝ ව්‍යාපාරිකයෙක, කුප්‍රකට ජේම්ස් පැකර් ක්‍රවුන් රිසෝර්ට්ස් සමාගමේ අධ්‍යක්ෂ ධුරයෙන් ඉල්ලා අස් වූ බව නිවේදනය කර තිබේ.මේ සම්බන්ධයෙන් අදහස් දක්වන ඇතැම් වාර්තාවල සඳහන් වන්නේ, ක්‍රවුන් රිසෝර්ට්ස් සමාගම සම්පූර්ණයෙන් මිල දී ගෙන පෞද්ගලික ව්‍යාපාරයක් ලෙස පවත්වා ගෙන යාම සඳහා ඔහු මෙලෙසෙ අධ්‍යක්ෂ ධුරයෙන් ඉල්ලා අස්වී ඇති බව ය.පසුගිය අගෝස්තු මාසයේදී ඔහු එම සමාගමේ සභාපති ධුරයෙන් ද ඉල්ලා අස් විය.ක්‍රවුන් රිසෝර්ට්ස් සමාගමේ කොටස්වලින් 53%කට හිමිකම් කියන්නේ, ජේම්ස් පැකර් ය.විදෙස් මාධ්‍ය වාර්තා කර ඇත්තේ, ජේම්ස් පැකර් ක්‍රවුන් රිසෝර්ට්ස් සමාගමේ අධ්‍යක්ෂ ධුරයෙන් ඉවත් වීම තුළ ඔහුට එම සමාගම මිල දී ගැනීමට තිබූ බාධක ද ඉවත්ව යන බව ය.කෙසේ වෙතත් පැකර් මැනිලා සහ මැකාවුහි ක්‍රියාත්මක මෙල්කෝ ක්‍රවුන් එන්ටර්ටේන්මන්ට්ස් සහ ලාස් වේගාස්හි ක්‍රියාත්මක ඇලෝන් යන සමාගම්වල සම සභාපතිවරයෙකු ලෙස තවදුරටත් කටයුතු කරනු ඇති.මීට අමතරව ජේම්ස් පැකර් තවත් පෞද්ගලික ව්‍යාපාර කිහිපයක් ද පවත්වා ගෙන යනු ලබන්නෙකි.ඔස්ට්‍රේලියාවේ මෙල්බර්න්හිදී ආරම්භ කළ ක්‍රවුන් රිසෝර්ට්ස් මේ වන විට සිඩ්නි, පර්ත්, ලන්ඩන්, මැකාවු සහ මැනිලා සහ ලාස් වේගාස් යන නගරවල ද ක්‍රියාත්මක වේ.මේ අතර ජේම්ස් පැකර් පසුගිය සමයේ මෙරට මහා පරිමාණ කැසිනෝ ව්‍යාපාරයක් ආරම්භ කිරීමට සූදානම් වීම තුළ ආන්දෝලනයට ලක් විය. 