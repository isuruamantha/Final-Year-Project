ජපානයෙන් ශ්‍රී ලංකාවට රුපියල් බිලියන 46ක ණයක්
ශ්‍රී ලංකාවට ජපානයෙන් රුපියල් මිලියන 46,622 ණය මුදලක් රජයේ මූල්‍ය ස්ථාවරත්වය හා සංවර්ධන කටයුතු වෙනුවෙන් හිම්විය.මුදල් අමාත්‍යාංශය නිවේදනයක් නිකුත් කරමින් පෙන්වා දෙනු ලබන්නේ ඉදිරි වසර 05 සංවර්ධන කටයුතු ක්‍රියාත්මක කිරීමේදී රජයේ ඉලක්ක සපුරා ගැනීමට සඳහා අවශ්‍යය මූල්‍ය ස්ථාවරත්වය ගොඩනැගීම වෙනුවෙන් මෙම ණය මුදල හිමි වූ බව ය.මීට අමතරව අනුරාධපුර – උතුරු ජල සම්පාදන ව්‍යාපෘතියේ දෙවන අදියර ක්‍රියාත්මක කිරීම සදහා ද ජපාන ජාත්‍යන්තර සහයෝගීතා ආයතනය හෙවත්, ජයිකා ආයතනයෙන් රුපියල් මිලියන 32,169 ණය මුදලක් ලබාදී තිබෙන බව ය.මෙම ව්‍යාපෘතිය ක්‍රියාත්මක වන්නේ උතුරු මැද පළාතේ පවතින වකුගඩු රෝගයට පිලියමක් ලෙසට යි.අදාල ණය මුදල් වලට අදාල හුවමාරු පත්‍ර සහ සංවර්ධන ප්‍රතිපත්තිමය ණය ව්‍යාපෘතිවලට අදාල ගිවිසුම් අත්සන් කිරීම අද මුදල් අමාත්‍යාංශයේදී සිදු කෙරිණි.එයට ශ්‍රී ලංකාව වෙනුවෙන් මහා භාණ්ඩාගාර නියෝජ්‍ය ලේකම්වරයාත් , ජපානය වෙනුවෙන් ශ්‍රී ලංකාවේ ජපාන තානාපතිවරයාත් ගිවිසුම් වලට අත්සන් තබන ලදී. 