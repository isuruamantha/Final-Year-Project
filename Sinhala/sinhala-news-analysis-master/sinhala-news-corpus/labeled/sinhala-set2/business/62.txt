ලෝකයේ රහස් ගිණුම් ඇති රටවල් අතරට ශ්‍රී ලංකාව ත්
ලෝකයේ රහස් ගි‍‍‍‍ණුම් ඇති රටවල් අතර ‍‍ශ්‍රී ලංකාව ද සිටින බව අයිරිෂ් ටයිම්ස් පුවත්පත අනාවරණ කරයි.පැනමා රහස් ගි‍‍‍ණුම් පිළිබඳ හෙළිවූ කරු‍ණු පි‍ළිබඳව වැඩි දුරටත් තොරතුරු අනාවරණ කරමින් අයිරිෂ් ටයිම්ස් පුවත්පත මේ බව වාර්තා කර තිබිණ.අන්තර් ජාතික ගවේෂනාත්මක මාධ්‍ය සංවිධානයක් වන අයි.සී.අයි.ජේ ආයතනය හෙළි කළ ලොව ප්‍රකට රාජ්‍ය නායකයින්, ව‍‍‍‍‍‍්‍යාපාරිකයින්‍‍, කලාකරුවන් ඇතු‍ළු ප්‍රබල චරිත රැසක් තම වත්කම් සැඟවීම පිණිස යොදාගත් රහස් ගිණුම් පිළිබඳව ඊයේ අප තොරතුරු වාර්තා කළේ ය.හිටපු සහ දැනට බලයේ සිටින දේශපාලඥයින් 128 දෙනෙකුගේ හා රාජ්‍ය නිලධාරීන්ගේ තොරතුරු අතුළත් මිලියන 11.5 ක් පමණ වන ලේඛන මෙම හෙළිදරව්වට උපයෝගී කරගෙන තිබේ.විදෙස් මාධ්‍ය වාර්තා කළේ, මෙම හෙළිදරව්වත් සමග ලොව පුරා ධනවතුන් හා බල‍වතුන් තිගැස්මට පත්ව ඇති බව ය.පැනමා රහස් ගිණුම් පිළිබඳව තොරතුරු මත පදනම්ව අයිරිෂ් ටයිම්ස් පුවත්පත ලොව රහස්‍ය සමාගම් යන ශීර්ෂය යටතේ සිතියමක් සකස්කර තිබේ.ශ්‍රී ලංකාව ද ඊට ඇතු‍ළත්වන අතර සමාගම් 3 කට අයත් ගනුදෙනුකරුවන් 3 දෙනෙකු හා කොටස් හිමියන් 22 නෙකු එහි ඇති බව සඳහන්.ශ්‍රී ලංකාව සම්බන්ධයෙන් කෙරෙන හෙළිදරව් පිළිබඳව ගවේශනාත්මක වාර්තාකරුවන්ගේ ජාත්‍යන්තර එකමුතුවෙන් විමසා තිබුණා ද ඊට මෙතෙක් ප්‍රතිචාර ලැබී නොමැත.පසුගිය කාලයේ මෙරට දේශපාලඥයින් රැසකට ද මෙවැනි මූල්‍ය වංචා සම්බන්ධයෙන් චෝදනා එල්ල වී තිබිණ.නමුත් මේ චෝදනා සම්බන්ධයෙන් විධිමත් මෙන්ම කඩිනම් පරීක්ෂණ සිදුවන බවක් පෙනෙන්නට නොමැත.නමුත් පැනමා ගිණුම් පිළිබඳව හෙළිවීමත් සමඟ ඉන්දියාව, ඔස්ට්‍රෙලියාව ඇතුළු රටවල් කිහිපයක් විමර්ශන ආරම්භ කර තිබේ. 