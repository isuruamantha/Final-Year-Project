ශ්‍රී ලංකාවේ ගූගල් ලූන් වැනි ව්‍යාපෘති අත්හදා බැලීම ප්‍රායෝගික නැහැ – ආචාර්ය මනෝද ගමගේ (VIDEO)
ශ්‍රී ලංකාවේ ගූගල් ලූන් වැනි ව්‍යාපෘති අත්හදා බැලීම ප්‍රායෝගික නොවන බව තොරතුරු තාක්ෂණ විශේෂඥ ආචාර්ය මනෝද ගමගේ මහතා පවසයි.ලොව ප්‍රමුඛතම රටවල් සුප්‍රක්‍රට දුරකතන සන්නිවේදන සමාගම් සමග ගූගල් ලූන් අත්හදා බලද්දී ශ්‍රී ලංකාවේ එම අත්හදා බැලීම් සිදුවන්නේ 2015 ජුනි 26 ලියාපදිංචි කළ රාමා සමාගම සමග ය.කෙසේ වෙතත් ව්‍යාපෘතිය තුළින් මෙරට විද්‍යුත් චුම්භක තරංග වර්ණාවලිය ලබා ගැනීමේ කූඨ උපක්‍රමයක් ක්‍රියාත්මක වූ බව සිවිල් ක්‍රියාකාරීහු චෝදනා කළහ.අයි.සී.ටී.ඒ. ආයතනයේ නිල වෙබ් අඩවියට අනුව ක්ෂේත්‍ර කිහිපයක් ඉලක්ක කර ගනිමින් තොරතුරු හා සන්නිවේදන කටයුතු බලගැන්වීම සඳහා ව්‍යාපෘති කිහිපයක් ආරම්භ කර තිබේ.රාජ්‍ය දත්ත මධ්‍යස්ථානයක් ඇති කිරීම, ‍අර්ථ සාධක අරමුදල හා සේවා නියුක්තිකයින්ගේ භාර අරමුදල ඒකාබද්ධ කර තොරතුරු දැනගැනීමේ වැඩපිළිවෙළක් ක්‍රියාත්මක කිරීම, ඊ සමෘද්ධි සංකල්පය යටතේ සමාජ සුබ සාධන වැඩසටනහක් දියත් කිරීම, වෝහාරික හා සයිබර් ආරක්ෂාව සම්බන්ධයෙන් දේශසීමා ඉක්මවා බලපාන පරිදි ජාතික ආරක්ෂණ මධ්‍යස්ථානයක් ඇති කිරීම අදාළ ව්‍යාපෘති අතර වේ. 