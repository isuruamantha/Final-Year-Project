ග්‍රාම ශක්ති ජනතා ව්‍යාපාරය ඇරඹේ (VIDEO)
වසර 2020 වන විට ගම් 15,000 ජනතාවකගේ මූලික අවශ්‍යතා සපුරාලීමේ අරමුණින් ග්‍රාම ශක්ති ජනතා ව්‍යාපාරය අද ආරම්භ විය.කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවති සමාරම්භක උත්සවයේදී අනාවරණය වූයේ, සමෘද්ධිමත් ආර්ථික මිනිසෙකු මෙන් ම වගකීම් උසුලන, අයිතිවාසිකම් හඳුනන සාමාජීය මිනිසෙකු බිහිකිරීම ග්‍රාම ශක්ති වැඩසටහනේ අරමුණ බව ය.වසර 2020 වන විට ප්‍රජාපාලිත ග්‍රාමසේවා වසම් 5000ක් ඇති කරණු ඇති.ග්‍රාමසේවා වසමක ජනගහණය අනුව එක් පුද්ගලයෙකු සඳහා රුපියල් 8000ක් ලෙස ගණන් බැලෙන ආයෝජනයක් ග්‍රාමීය අරමුදලක් ලෙස වසර 4ක කාලයක් සඳහා ග්‍රාමසේවා වසම් වෙත සෘජුව ලබා දීමට යෝජිත ය. 