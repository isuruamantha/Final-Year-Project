ලෝක ආර්ථික සමුළුවට ගිය අගමැති මහා පරිමාණ වෙළෙඳ සමාගම් ප්‍රධානීන් සමග සාකච්ජාවක
2016 ලෝක  ආර්ථික සමුළුව අද ස්විට්සර්ලන්තයේ ඩාවෝස් නුවරදී ආරම්භ විය.අග්‍රාමාත්‍ය රනිල් වික්‍රමසිංහ මහතා ද මෙවර සමුළුවට සහභාගි වී සිටී.මෙම සමුළුවට ලෝක නායකයෝ රැසක් සමග ආර්ථික විශේෂඥවරු 200 කට අධික සංඛ්‍යාවක් ද  සහභාගි වී සිටිති.විශේෂ ආරාධනයක් අනුව ශ්‍රී ලංකාවේ නායකයෙකු ලෝක ආර්ථික සමුළුවට සහභාගී වූ ප්‍රථම අවස්ථාව මෙය වේ.මෙහිදී අග්‍රමාත්‍යවරයා ලෝකයේ මහා පරිමාණ වෙළෙඳ සමාගම් රැසක ප්‍රධානීන් සමග සාකච්ජාවට කිහිපයකට සහභාගි විය.ශ්‍රී ලංකාව තුළ මේ වසරේදී මහා පරිමාණ ආයෝජන සඳහා හැකි ඉක්මනින් අවතීර්ණ වීමට සාකච්ජාවලදී එම සමාගම්වල ප්‍රධානීන් කැමැත්ත පළ කර තිබේ.සමුළුව අතරතුරදී රනිල් වික්‍රමසිංහ මහතා ස්වීඩන් අග්‍රාමාත්‍ය ස්ටෙෆන් ලෝෆ්වන් සහා තුර්කි අග්‍රාමාත්‍ය අහමට් දාවොදොග්ලු යන මහත්වරුන් හමුවී ද්වීපාර්ශ්වික සාකච්ජාවල නිරත විය. 