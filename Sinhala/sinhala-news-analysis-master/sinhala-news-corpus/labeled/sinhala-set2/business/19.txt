කෝ Free WiFi? – වසන්ත සමරසිංහ (VIDEO)
ශ්‍රී ලංකා සන්නිවේදන හා තොරතුරු තාක්ෂණ ආයතනය හෙවත් අයි.සී.ටී.ඒ. ආයතනය හරහා මෙරට ක්‍රියාත්මක තවත් ව්‍යාපෘති කිහිපයක් සම්බන්ධයෙන් පැහැදිලි විශ්වාසයක් නොමැති බව සිවිල් ක්‍රියාකාරීහු අවධාරණය කරති.ගූගල් ලූන් ව්‍යාපෘතිය හරහා මෙරට විද්‍යුත් චුම්භක තරංග වර්ණාවලිය ලබා ගැනීමේ උත්සහය අනාවරණය වීමත් සමග අදාළ ආයතනයේ ප්‍රධාන විධායක නිලධාරියාගේ මූලිකත්වයෙන් සිදුවන ව්‍යාපෘති සම්බන්ධයෙන් ගැටලු පැන නගින බව ඔවුන්ගේ මතය යි.අයි.සී.ටී.ඒ. ආයතනයේ නිල වෙබ් අඩවියට අනුව ක්ෂේත්‍ර කිහිපයක් ඉලක්ක කර ගනිමින් තොරතුරු හා සන්නිවේදන කටයුතු බලගැන්වීමේ අරමුණින් ව්‍යාපෘති කිහිපයක් ආරම්භ කර තිබේ.රාජ්‍ය දත්ත මධ්‍යස්ථානයක් ඇති කිරීම, ‍අර්ථ සාධක අරමුදල හා සේවා නියුක්තිකයින්ගේ භාර අරමුදල ඒකාබද්ධ කර තොරතුරු දැන ගැනීමේ වැඩපිළිවෙළක් ක්‍රියාත්මක කිරීම, ඊ සමෘද්ධි සංකල්පය යටතේ සමාජ සුබ සාධන වැඩසටහනක් දියත් කිරීම, වෝහාරික හා සයිබර් ආරක්ෂාව සම්බන්ධයෙන් දේශසීමා ඉක්මවා බලපාන පරිදි ජාතික ආරක්ෂණ මධ්‍යස්ථානයක් ඇති කිරීම අදාළ ව්‍යාපෘති අතර වේ.අයි.සී.ටී.ඒ. ආයතනයේ ප්‍රධාන විධායක නිලධාරී මුහුන්තන් කනගේ මහතා මූලිකත්වය ගෙන කටයුතු කළ ගූගල් ලූන් ව්‍යාපෘතිය ද අසාර්ථක විය.අදාළ ව්‍යාපෘතිය රාමා නමැති සමාගමක් හරහා ක්‍රියාත්මක වූ බව අනාවරණ වීමෙන් පසු ව්‍යාපෘතිය තුළින් මෙරට විද්‍යුත් චුම්භක තරංග වර්ණාවලිය ලබා ගැනීමේ අරමුණක් ඇති බව සිවිල් ක්‍රියාකාරීහු චෝදනා කළහ. 